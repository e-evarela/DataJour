article_url,title,date,time,section,author,excert,text_body,feat_img_link,feat_img_caption
https://www.tovima.gr/2025/06/21/finance/airbnb-oi-neoi-kanones-den-ptooun-ti-vraxyxronia-misthosi-i-ksefreni-poreia/,Airbnb: Οι νέοι κανόνες δεν πτοούν τη βραχυχρόνια μίσθωση – Η ξέφρενη πορεία,21-06-2025,09:54,Οικονομία,Newsroom,Σε τροχιά ανόδου και μετασχηματισμού βρίσκεται η βραχυχρόνια μίσθωση (Airbnb) στην Ελλάδα.,"Με εντυπωσιακούς ρυθμούς αναπτύσσονται καταλύματα βραχυχρόνιας μίσθωσης τύπου Airbnb στην Ελλάδα.Σύμφωνα με τα τελευταία στοιχεία, ο αριθμός των διαθέσιμων κλινών ξεπέρασε το φράγμα του ενός εκατομμυρίου ήδη από τον Απρίλιο, πολύ νωρίτερα από ό,τι πέρυσι, όταν ο ίδιος αριθμός είχε καταγραφεί τον Ιούλιο, μήνα αιχμής για τον τουρισμό.Η εξέλιξη αυτή αποτυπώνει με τον πλέον καθαρό τρόπο τη διεύρυνση της τουριστικής βάσης στη βραχυχρόνια μίσθωση.Τον Ιανουάριο οι κλίνες ήταν 947 χιλ. κλίνες (+101 χιλ. από το 2024), τον Φεβρουάριο αυξήθηκαν στις 961 χιλ. (+84 χιλ.), τον Μάρτιο «έπιασαν» τις 981 χιλ. (+75 χιλ.) και τέλος τον Απρίλιο ξεπέρασαν το 1 εκατ. φτάνοντας τις 1.007.718 κλίνες (+72 χιλ. σε σύγκριση με πέρυσι τον ίδιο μήνα).Οι αλλαγές στα AirbnbΤην ίδια ώρα σημαντικές αλλαγές στη βραχυχρόνια μίσθωση φέρνει ο νέος νόμος που ψηφίστηκε τον Ιανουάριο στη Βουλή. Ο νόμος εντάσσεται στο πλαίσιο της συνολικής στρατηγικής του υπουργείου Τουρισμού για την ποιοτική ανάπτυξη του ελληνικού τουρισμού με όρους βιωσιμότητας. Οι παρεμβάσεις του υπουργείου έχουν στόχο, μεταξύ άλλων, και τη διασφάλιση της ποιότητας της φιλοξενίας και συνολικά της ποιότητας της τουριστικής προσφοράς στη χώρα μας.Για φέτος δεν επιτρέπεται νέα εγγραφή στο Μητρώο Ακινήτων Βραχυχρόνιας Διαμονής, στο 1ο, στο 2ο και το 3ο δημοτικό διαμέρισμα της ΑθήναςΕιδικά λοιπόν, ως προς τα ακίνητα που διατίθενται προς βραχυχρόνια μίσθωση, οι νέες ρυθμίσεις προβλέπουν, για πρώτη φορά, λειτουργικές προδιαγραφές και προδιαγραφές ασφάλειας των διαμενόντων σε αυτά.Ενδεικτικά, τα ακίνητα θα πρέπει να αποτελούν χώρους κύριας χρήσης και να διαθέτουν φυσικό φωτισμό, αερισμό & κλιματισμό. Να διαθέτουν ασφάλιση έναντι αστικής ευθύνης για ζημιές ή ατυχήματα που μπορεί να προκληθούν.Επίσης, να διαθέτουν υπεύθυνη δήλωση ηλεκτρολόγου εγκαταστάτη, πυροσβεστήρες και ανιχνευτές καπνού, ρελέ διακοπής ή ρελέ αντιηλεκτροπληξιακό και ενδείξεις σήμανσης διαφυγής. Να διαθέτουν πιστοποιητικό μυοκτονίας και απεντόμωσης, φαρμακείο με είδη πρώτων βοηθειών καθώς και οδηγό με τηλέφωνα πρώτης ανάγκης,Επίσης, θεσπίστηκε πλαίσιο ελέγχων τήρησης των προδιαγραφών αυτών από τις υπηρεσίες του υπουργείου Τουρισμού ή από μικτά κλιμάκια ελέγχου με υπαλλήλους της ΑΑΔΕ.Η συγκεκριμένη παρέμβαση του υπουργείου Τουρισμού έρχεται σε συνέχεια προηγούμενων πρωτοβουλιών της κυβέρνησης, όπως η ρύθμιση της φορολογικής αντιμετώπισης των βραχυχρόνιων μισθώσεων ακινήτων, με στόχο τη δημιουργία περιβάλλοντος υγιούς ανταγωνισμού στο χώρο της φιλοξενίας.Σημειώνεται ότι για το τρέχον έτος, και με δυνατότητα παράτασης, δεν επιτρέπεται νέα εγγραφή στο Μητρώο Ακινήτων Βραχυχρόνιας Διαμονής, στο 1ο, στο 2ο και το 3ο δημοτικό διαμέρισμα της Αθήνας.Πηγή: ΟΤ",https://www.tovima.gr/wp-content/uploads/2025/06/21/airbnb2-1.jpg,Σε τροχιά ανόδου και μετασχηματισμού βρίσκεται η βραχυχρόνια μίσθωση (Airbnb) στην Ελλάδα.
https://www.tovima.gr/2025/06/20/finance/airbnb-anodos-meta-ti-voutia-tou-pasxa-oi-pio-akrivoi-proorismoi/,Airbnb: Ανοδος μετά τη «βουτιά» του Πάσχα. Οι πιο ακριβοί προορισμοί,20-06-2025,12:29,Οικονομία,Ανδρομάχη Παύλου,"Οι τάσεις κρατήσεων για το καλοκαίρι παραμένουν ενθαρρυντικές, με μια αξιοσημείωτη στροφή προς κρατήσεις της τελευταίας στιγμής","Περαιτέρω άνοδο με ισχυρή τη ζήτηση για το καλοκαίρι δείχνουν τα στοιχεία κρατήσεων Airbnb ανά την Ελλάδα.Η ευρωπαϊκή αγορά βραχυχρόνιων μισθώσεων εμφανίζει θετικά σημάδια σταθεροποίησης και ανάπτυξης. Αν και παρατηρήθηκε  μια ήπια πτώση στην πληρότητα την περίοδο του Πάσχα, η γενική εικόνα δείχνει ισχυρή ζήτηση για τη θερινή σεζόν.Στοιχεία για AirbnbΣύμφωνα με τα στοιχεία της AirDNA, οι τάσεις κρατήσεων για το καλοκαίρι παραμένουν ενθαρρυντικές, με μια αξιοσημείωτη στροφή προς κρατήσεις της τελευταίας στιγμής.Συγκεκριμένα, οι διαθέσιμες καταχωρίσεις βραχυχρόνιας μίσθωσης στην Ευρώπη ανήλθαν σε 3,8 εκατομμύρια, σημειώνοντας ετήσια αύξηση 6,2%, ενώ οι διανυκτερεύσεις που ζητήθηκαν έφτασαν τις 41,5 εκατομμύρια (+6,3% σε ετήσια βάση).Το μέσο ημερήσιο έσοδο (ADR) ανήλθε στα 154 ευρώ (+2,6% από το 2024), με το έσοδο ανά διαθέσιμη διανυκτέρευση (RevPAR) να ενισχύεται οριακά κατά 0,2%, στα 86 ευρώ.Στους πιο ακριβούς προορισμούς για τους ταξιδιώτες φέτος το καλοκαίρι κατατάσσονται η Ελλάδα, η Ισπανία, η Ισλανδία και το Ηνωμένο Βασίλειο. Οι ημερήσιες τιμές σε καταλύματα στην Ελλάδα ανέρχονται κατά μέσο όρο στα 220 ευρώ.Σύμφωνα με την έκθεση, οι χώρες που ξεχώρισαν σε ετήσια βάση ως προς την αύξηση της ζήτησης ήταν: Νορβηγία (+17,5%), Φινλανδία (+13,0%), Τσεχία (+12,1%), Ουγγαρία (+10,6%) και Πορτογαλία (+10,0%)Αντίθετα μείωση στη ζήτηση εμφάνισαν Κροατία (-2,5%) και Αυστρία (-2,2%).Όσον αφορά τις κρατήσεις για το καλοκαίρι, η εικόνα είναι ενθαρρυντική.Οι «κλεισμένες νύχτες» για διαμονή στην Ευρώπη, που έγιναν τον Μάιο, αυξήθηκαν κατά 5,3% σε ετήσια βάση, φτάνοντας τις 41,3 εκατομμύρια.Οι Αμερικανοί πάνε ΕυρώπηΟι Αμερικανοί ταξιδιώτες συνεχίζουν να επισκέπτονται την Ευρώπη σε σημαντικούς αριθμούς, αν και με μικρότερη δυναμική σε σχέση με το 2024.Σύμφωνα με την AirDNA, οι Αμερικανοί αποτελούν περίπου το 11% των αξιολογήσεων σε Airbnb καταλύματα στην Ευρώπη – ποσοστό που τους καθιστά τρίτη μεγαλύτερη εθνικότητα επισκεπτών, μετά τους Γάλλους και τους Βρετανούς.Οι ΗΠΑ παραμένουν βασική αγορά για χώρες όπως η Ιρλανδία και η Ισλανδία, όπου οι Αμερικανοί καλύπτουν έως και το 20% των επισκεπτών. Στην κορυφή των προτιμήσεών τους βρίσκονται η Ιταλία και η Γαλλία, ενώ σε επίπεδο πόλεων ξεχωρίζουν το Παρίσι, το Λονδίνο και η Ρώμη, οι οποίες από κοινού συγκέντρωσαν το 20% των Αμερικανών επισκεπτών Airbnb το πρώτο τετράμηνο του 2025.Πηγή: ot.gr",https://www.tovima.gr/wp-content/uploads/2025/05/28/akinita.jpg,"Οι τάσεις κρατήσεων για το καλοκαίρι παραμένουν ενθαρρυντικές, με μια αξιοσημείωτη στροφή προς κρατήσεις της τελευταίας στιγμής"
https://www.tovima.gr/2025/05/29/finance/stegastiki-krisi-ksenes-ependyseis-airbnb-meiosan-ta-akinita-pros-polisi-enoikiasi/,"Στεγαστική κρίση: Ξένες επενδύσεις, Airbnb μείωσαν τα ακίνητα προς πώληση – ενοικίαση",29-05-2025,10:07,Οικονομία,Newsroom,"Παρότι η επιβάρυνση από το κόστος στέγασης δεν είναι ίδια σε όλα τα κράτη-μέλη της ΕΕ, το πρόβλημα είναι ιδιαίτερα οξυμένο σε χώρες όπως η Γερμανία, Δανία, η Ισπανία και φυσικά η Ελλάδα.","Την τελευταία δεκαετία η στέγη έχει γίνει απλησίαστη για εκατοντάδες χιλιάδες ανθρώπους στην Ευρώπη, και το πρόβλημα να συναντάται έντονα και στην Ελλάδα.Σύμφωνα με την ΕΛΣΤΑΤ, σε ολόκληρη την χώρα οι κενές και νέες κατοικίες ξεπερνούν τα 2 εκατομμύρια.125.000 κλειστά ακίνητα στην Αττική.Ο Καθηγητής του ΑΠΘ από το Τμήμα Μηχανικών Χωροταξίας και Ανάπτυξης, Νικόλας Καρανικόλας, μίλησε στην «Κοινωνία Ώρα MEGA» για τη στεγαστική κρίση.«Έχουμε το υψηλότερο ποσοστό στην Ευρώπη σε κενές κατοικίες. Είναι περίπου 35% των κατοικιών στην Ελλάδα που παραμένουν κλειστές και αυτό είναι ένα σοβαρό πρόβλημα. Ξεκαθαρίζουμε ότι υπάρχουν και κενά εξοχικά. Μόνο στον δήμο Αθηναίων έχουμε 125.000 ακίνητα κλειστά. Είναι πολλοί οι λόγοι: πρώτα από όλα είναι παλιά και άρα έχουν μεγάλο κόστος ανακατασκευής. Δεύτερον οι ιδιοκτήτες δεν μπορούν να τα νοικιάζουν γιατί δεν έχουν την οικονομική δυνατότητα. Πολλοί ιδιοκτήτες κάνουν λόγο για υψηλή φορολογία, και φοβούνται τους κακοπληρωτές», είπε αρχικά.Αντικίνητρο οι κακοπληρωτές«Να υπάρχει ένα μητρώο όπου ο ιδιοκτήτης και ο ενοικιαστής θα γνωρίζουν πώς έχει φερθεί ο ενοικιαστής στον ιδιοκτήτη και το αντίστροφο, με μία σύμφωνη γνώμη και των δύο. Επίσης, να δούμε τι γίνεται όταν κάποιος δεν πληρώνει. Οι ιδιοκτήτες αισθάνονται λόγω αυτών ότι δεν θέλουν να προχωρήσουν σε ενοικίαση», συμπλήρωσε ο κ. Καρανικόλας.Τεράστια αύξηση ξένων κεφαλαίων που αγοράζουν στη χώρα«Από την άλλη πλευρά έχουμε μεγάλο αριθμό ξενών επενδύσεων σε ακίνητα στη χώρα. Μόνο το 2024 έχουμε φτάσει 2.700.000.000. αυτά τα χρήματα προέρχονται από Χονγκ Κονγκ, Κύπρο, Τουρκία, Γερμανία, Ελβετία, Ισραήλ και ΗΠΑ. Εκτός ευρώ, η πρώτη χώρα είναι η Βουλγαρία. Έχουμε τεράστια αύξηση ξένων κεφαλαίων που αγοράζουν στη χώρα», επεσήμανε ο κ. Καρανικόλας.Golden Visa – «Σπίτι μου Ι και ΙΙ»Όπως ανέφερε ο Καθηγητής, «το μεγαλύτερο ποσοστό της Golden Visa είναι στην Περιφέρεια Αττικής, το 70-80%. Είναι θέμα πολιτικής και όχι καθυστέρησης τα μέτρα που πρέπει να βάλουμε. Τα προγράμματα «Σπίτι μου Ι, ΙΙ» δεν βοήθησαν όσο θα θέλαμε. Ειδικά το «Σπίτι μου ΙΙ» δεν προχωράει. Αιτήσεις υπήρχαν πολλές αλλά κολλούσε η διαδικασία».Airbnb«Σήμερα στην Αθήνα έχουμε 13.500 ακίνητα στο Airbnb. Θα πρέπει να βρούμε την λύση της κοινωνικής κατοικίας. Η λύση στην φθηνή στέγαση είναι πια πολύ σημαντικό θέμα», τόνισε ο Καθηγητής.Πώς φτάσαμε στο στεγαστικό πρόβλημα-κενές κατοικίες -έλλειψη προσφοράς στέγης -ξένες επενδύσεις (Golden Visa) -υπέρ – άνθηση του AirbnbΑκίνητα: Εξετάζεται το τέλος «αδράνειας»Θα αφορά όσους κρατούν «κλειδωμένα» τα ακίνητα τους και δεν τα βγάζουν στην αγορά Και όσους δεν χρησιμοποιούν κανένα πρόγραμμα ανακαίνισης-αναβάθμισης, ώστε το ακίνητο να βγει στην αγορά.",https://www.tovima.gr/wp-content/uploads/2025/05/29/shutterstock_624572792.jpg,"Παρότι η επιβάρυνση από το κόστος στέγασης δεν είναι ίδια σε όλα τα κράτη-μέλη της ΕΕ, το πρόβλημα είναι ιδιαίτερα οξυμένο σε χώρες όπως η Γερμανία, Δανία, η Ισπανία και φυσικά η Ελλάδα."
https://www.tovima.gr/2025/05/22/finance/airbnb-oi-foroelegxoi-tis-aade-kai-tsouxtera-prostima/,Airbnb: Οι φοροέλεγχοι της ΑΑΔΕ και «τσουχτερά» πρόστιμα,22-05-2025,08:04,Οικονομία,Μαρία Βουργάνα,"Τα αδήλωτα ακίνητα Airbnb ψάχνει η ΑΑΔΕ, ενώ στο στόχαστρό της φαίνεται να έχουν μπει και όσοι έχουν κρυφά εισοδήματα μέσω της βραχυχρόνια μίσθωσης. Οι παραβάτες πρόκειται να πληρώσουν υψηλά πρόστιμα.","Αδήλωτα εισοδήματα από βραχυχρόνιες μισθώσεις ακινήτων τύπου Airbnb ψάχνει ο φοροελεγκτικός μηχανισμός  μέσω διασταυρώσεων και αναδρομικών ελέγχων. Στο «μάτι» του φοροελεγκτικού μηχανισμού μπαίνουν φορολογούμενοι οι οποίοι εκμεταλλεύονται τα ακίνητά τους, με το σύστημα των βραχυχρόνιων μισθώσεων, μέσω των πλατφορμών και αποφεύγουν να εμφανίζουν στην εφορία τα πραγματικά εισοδήματα.Στόχος των διασταυρώσεωνΟι διασταυρώσεις γίνονται με τη βοήθεια ειδικών αλγόριθμων και ο στόχος τους είναι:Η αποκάλυψη αδήλωτων εισοδημάτων από βραχυχρόνια μίσθωση ακινήτων φυσικών προσώπων χωρίς επιχειρηματική δραστηριότητα. Πέρυσι, η ΑΑΔΕ είχε εντοπίσει 593 φορολογούμενους (ΑΦΜ) οι οποίοι είχαν κρύψει εισοδήματα συνολικού ύψους 8,9 εκατ. ευρώ και βρέθηκαν αντιμέτωποι με πρόστιμα και φόρους.Ο εντοπισμός όσων διαθέτουν για βραχυχρόνια μίσθωση περισσότερα από τρία ακίνητα και  δεν έχουν προχωρήσει σε έναρξη επιχειρηματικής δραστηριότητας και κατά συνέπεια δεν καταβάλλουν ασφαλιστικές εισφορές και ΦΠΑ.Οι «ξεχασιάρηδες» ιδιοκτητών ακινήτων οι οποίοι δεν έχουν εκδώσει και δεν έχουν αναρτήσει στις πλατφόρμες τον  προβλεπόμενο Αριθμό Μητρώου Ακινήτου (ΑΜΑ) στη βάση του πρωτοκόλλου συνεργασίας της ΑΑΔΕ με πλατφόρμες βραχυχρόνιας μίσθωσης Airbnb,  Booking, VRBO. Το 2024, μετά τη διασταύρωση των στοιχείων απενεργοποιήθηκαν 12.107 καταχωρήσεις ακινήτων από τις πλατφόρμες καθώς είτε δεν είχαν ΑΜΑ είτε ο ΑΜΑ που αναγραφόταν ηλεκτρονικά δεν ήταν έγκυρος. Σημειώνεται ότι για το 2024 υποβλήθηκαν 2.287.567 δηλώσεις βραχυχρόνιας μίσθωσης με το σύνολο των  δηλωμένων μισθωμάτων για το ίδιο έτος να ανέρχεται σε 868.081.477 ευρώ.Οι διασταυρώσεις θα γίνουν με τα στοιχεία που έχουν δηλώσει οι ιδιοκτήτες στις φορολογικές δηλώσεις και με εκείνα που κοινοποίησαν στην ΑΑΔΕ οι εταιρείες βραχυχρόνιων μισθώσεων, όπως Airbnb, Booking.com, VRBO, ώστε να εντοπιστούν πιθανά έσοδα, τα οποία δεν δηλώθηκαν στην εφορία.Έλεγχοι σε τραπεζικούς λογαριασμούςΠαράλληλα, θα ελεγχθούν και οι τραπεζικοί λογαριασμοί (καταθέσεων, επαγγελματικοί, ταμιευτηρίου, πιστωτικών καρτών, ηλεκτρονικά πορτοφόλια κ.λπ.), ώστε να εντοπιστούν τυχόν αδήλωτα εισοδήματα, τα οποία στη συνέχεια θα κληθούν να δικαιολογήσουν. Παράλληλα θα ελεγχθεί ο ΑΜΑ που πρέπει να αναγράφεται σε κάθε ανάρτηση στις ψηφιακές πλατφόρμες και σε κάθε μέσο προβολής του ακινήτου. Επιπλέον, για κάθε μίσθωση πρέπει να υποβάλλεται Δήλωση Βραχυχρόνιας Διαμονής, ενώ τα έσοδα φορολογούνται ανάλογα με τον αριθμό των ακινήτων που εκμισθώνονται.Πρόστιμα – φωτιάΑπό την 1η Ιανουαρίου 2024 τα πρόστιμα έγιναν πιο «τσουχτερά», καθώς για μη εγγραφή στο Μητρώο Ακινήτων Βραχυχρόνιας Μίσθωσης επιβάλλεται αυτοτελές πρόστιμο ανά έτος, ίσο με το 50% των ακαθάριστων εσόδων του φορολογικού έτους που διαπράττεται παράβαση, το οποίο δεν μπορεί να είναι μικρότερο των 5.000 ευρώ.Σε περίπτωση μη τήρησης εκ νέου των προϋποθέσεων εντός ενός έτους από την έκδοση της πράξης επιβολής του προστίμου, το πρόστιμο αυξάνεται στο διπλάσιο του αρχικώς επιβληθέντος. Για μη υποβολή ή υποβολή ανακριβούς Δήλωσης Βραχυχρόνιας Διαμονής το πρόστιμο είναι ίσο με το διπλάσιο του μισθώματος, όπως αυτό εμφανίζεται στην ψηφιακή πλατφόρμα, και σε περίπτωση εκπρόθεσμης Δήλωσης Βραχυχρόνιας Διαμονής επιβάλλεται αυτοτελές διοικητικό πρόστιμο ύψους 100 ευρώ.Πηγή: ot.gr",https://www.tovima.gr/wp-content/uploads/2023/09/17/AIRBNB.jpg,"Τα αδήλωτα ακίνητα Airbnb ψάχνει η ΑΑΔΕ, ενώ στο στόχαστρό της φαίνεται να έχουν μπει και όσοι έχουν κρυφά εισοδήματα μέσω της βραχυχρόνια μίσθωσης. Οι παραβάτες πρόκειται να πληρώσουν υψηλά πρόστιμα."
https://www.tovima.gr/2025/05/19/finance/airbnb-pos-tha-einai-to-kalokairi-se-ellada-kai-eyropi/,"Airbnb: Αύξηση κρατήσεων ενόψει καλοκαιριού – Τα στοιχεία για Ελλάδα, Ευρώπη",19-05-2025,09:05,Οικονομία,Λάμπρος Καραγεώργος,Τι δείχνουν οι κρατήσεις για τους καλοκαιρινούς μήνες. Ποιες αγορές παρουσιάζουν αύξηση της ζήτησης. Η θέση της Ελλάδας,"Ισχυρή ζήτηση δείχνουν οι βραχυχρόνιες μισθώσεις (καταλύματα τύπου Airbnb) για την φετινή θερινή σεζόν, σύμφωνα με τα δεδομένα της AirDNA.Οι κρατήσεις για τους καλοκαιρινούς μήνες (Ιούνιο, Ιούλιο και Αύγουστο) δείχνουν ότι η σεζόν θα είναι καλή σε μεγάλο μέρος της Ευρώπης.Οι κρατήσεις AirbnbΔεκαοκτώ από τις 20 κορυφαίες αγορές της ηπείρου παρουσιάζουν αύξηση της ζήτησης κατά 10% ή περισσότερο σε σχέση με πέρυσι, ενώ σε αρκετές από αυτές η αύξηση είναι σημαντικά υψηλότερη, με την Ελλάδα να δείχνει άνοδο της ζήτησης κατά 22% περίπου ενώ στις χώρες με τις ισχυρότερες επιδόσεις περιλαμβάνονται οι – Πολωνία (+37% σε ετήσια βάση), Τσεχική Δημοκρατία (+30% σε ετήσια βάση), Νορβηγία (+27% σε ετήσια βάση), Βέλγιο και Γερμανία (και οι δύο +24% YoY)Αντίθετα, μερικές χώρες της Βόρειας Ευρώπης υστερούν ελαφρώς: όπως η Φινλανδία (+8% ), η Δανία (+9% ), το Ηνωμένο Βασίλειο και Ιρλανδία (+10%), η Ουγγαρία (+12%)Παρά τη συνεχιζόμενη οικονομική και πολιτική αβεβαιότητα, οι πρώτοι δείκτες δείχνουν ότι το καλοκαίρι θα είναι εύρωστο. Ο αυξανόμενος όγκος των κρατήσεων, τα ισχυρά εγχώρια ταξίδια και η αποκλιμάκωση του πληθωρισμού υποδηλώνουν ότι η ταξιδιωτική ζήτηση θα παραμείνει ανθεκτική στο μεγαλύτερο μέρος της ηπείρου, σημειώνει η AIRDNA.Επίσης σύμφωνα με την ίδια έρευνα τα διαθέσιμα καταλύματα έφτασαν τα 3,6 εκατ. (+7,1% σε ετήσια βάση), η ζήτηση σε Διανυκτερεύσεις τα 36,6 εκατ. (+27,4%), η Μέση ημερήσια τιμή (ADR) αυξήθηκε κατά 4,2% στα 150 ευρώ και η μέση πληρότητα αυξήθηκε κατά 18%, στο 59% παρά την αύξηση των διαθέσιμων καταλυμάτων.Τέλος τα έσοδα ανά διαθέσιμη νύχτα (RevPAR) αυξήθηκαν κατά 23% στα 88 ευρώ.Η καλή φετινή θερινή σεζόν έρχεται μετά από ένα ισχυρό Απρίλιο ο οποίος έφερε ισχυρή αύξηση των εσόδων σε όλες τις 20 κορυφαίες αγορές βραχυχρόνιας μίσθωσης (STR) της Ευρώπης. Ενώ η υψηλότερη πληρότητα ήταν ένας κοινός παράγοντας, ο βαθμός στον οποίο αυτό μεταφράστηκε σε αύξηση των εσόδων διέφερε ανά χώρα (συχνά επηρεαζόμενος από τις αλλαγές στις ADR και την προσφορά καταχωρίσεων).Οι επιδόσειςΣτις κορυφαίες επιδόσεις περιλαμβάνονται: Η Γερμανία και η Δανία, οι οποίες είδαν αύξηση της πληρότητας κατά 30% και εντυπωσιακή αύξηση των εσόδων κατά +55% και +49%, αντίστοιχα.Η Νορβηγία, παρά την πιο μέτρια αύξηση της πληρότητας, ηγήθηκε των εσόδων με αύξηση 68,5% – που οφείλεται στην αύξηση της ADR κατά 10,1% και στην επέκταση των διαθέσιμων καταχωρίσεων κατά 27,1%. Η Ελλάδα και η Ελβετία κατάφεραν οι επίσης μικρές αυξήσεις πληρότητας να μετατραπούν σε αυξήσεις εσόδων, γεγονός που υποδηλώνει ότι η ADR έπαιξε μεγαλύτερο ρόλο σε αυτές τις αγορές.Πηγή: ot.gr",https://www.tovima.gr/wp-content/uploads/2025/02/04/Airbnb-to-vima.jpg,Τι δείχνουν οι κρατήσεις για τους καλοκαιρινούς μήνες. Ποιες αγορές παρουσιάζουν αύξηση της ζήτησης. Η θέση της Ελλάδας
https://www.tovima.gr/2025/05/11/society/ekriksi-sti-thessaloniki-profylakistike-o-36xronos-enoikiastis-tou-airbnb/,Εκρηξη στη Θεσσαλονίκη: Προφυλακίστηκε ο 36χρονος ενοικιαστής του airbnb,11-05-2025,11:35,Κοινωνία,Newsroom,"Προφυλάκιση για τον 36χρονο Κώστα Μιχαλιτσιάνο, ενοικιαστή του airbnb στη Θεσσαλονίκη όπου κατά το κατηγορητήριο κατασκευάστηκε ο εκρηκτικός μηχανισμός που σκότωσε την 38χρονη την ώρα που την τοποθετούσε κοντά σε τράπεζα.","Στην προφυλάκιση του 36χρονου που εμπλέκεται στην υπόθεση της έκρηξης στη Θεσσαλονίκη συμφώνησαν το πρωί της Κυριακής, 11 Μάιου, ανακριτής και εισαγγελέας που χειρίζονται την υπόθεση.Ο 36χρονος είχε ενοικιάσει το Airbnb, στην οδό Ολυμπίου Διαμαντή, στη Θεσσαλονίκη, όπου θεωρείται ότι ήταν ο τόπος κατασκευής της βόμβας η οποία εξερράγη στα χέρια της 38χρονης γυναίκας σκοτώνοντάς την, την ώρα που την τοποθετούσε κοντά σε τράπεζα.Ο 36χρονος οδηγήθηκε νωρίτερα το πρωί στον ανακριτή και μετά την απολογία του ο ανακριτής αποφάσισε την προφυλάκισή του.Για τι κατηγορείταιΣε βάρος του έχει ασκηθεί ποινική δίωξη για συγκρότηση και ένταξη σε εγκληματική οργάνωση, έκρηξη από την οποία μπορεί να προκύψει κίνδυνος για άνθρωπο, προμήθεια, κατοχή και κατασκευή εκρηκτικών υλών, φθορά ξένης ιδιοκτησίας και κατοχή όπλων.Αρνείται τις κατηγορίεςΟ προφυλακισμένος κατηγορούμενος φέρεται υποστήριξε ενώπιον του ανακριτή πως δε γνώριζε την 38χρονη και πως δεν είχε καμία σχέση με τον εκρηκτικό μηχανισμό και πως το μόνο που έκανε ήταν να μεταφέρει ένα σακίδιο, το περιεχόμενο του οποίου λέει πως δε γνώριζε, στο διαμέρισμα «για το χαρτζιλίκι», όπως χαρακτηριστικά φέρεται να είπε.",https://www.tovima.gr/wp-content/uploads/2025/05/11/mixalitsianos.jpg,"Προφυλάκιση για τον 36χρονο Κώστα Μιχαλιτσιάνο, ενοικιαστή του airbnb στη Θεσσαλονίκη όπου κατά το κατηγορητήριο κατασκευάστηκε ο εκρηκτικός μηχανισμός που σκότωσε την 38χρονη την ώρα που την τοποθετούσε κοντά σε τράπεζα."
https://www.tovima.gr/2025/04/25/finance/airbnb-proti-niki-sto-ste-gia-to-telos-epitideymatos/,Airbnb: Πρώτη νίκη στο ΣτΕ για το τέλος επιτηδεύματος,25-04-2025,08:39,Οικονομία,Ανδρομάχη Παύλου,Το ΣτΕ έκρινε παράνομη και ανυπόστατη την εγκύκλιο της ΑΔΑΕ για την επιβολή αυτοτελούς τέλους επιτηδεύματος στις βραχυχρόνιες μισθώσεις ακινήτων. Η υπόθεση παραπέμφθηκε στην Ολομέλεια του ΣτΕ,"Τα πάνω – κάτω πρόκειται να έρθουν στα Airbnb μετά τη θετική απόφαση του Β’ Τμήματος του Συμβουλίου της Επικρατείας στην προσφυγή του Συνδέσμου Εταιρειών Βραχυχρόνιας Μίσθωσης Ακινήτων (Stama) κατά της επιβολής του τέλους επιτηδεύματος 600 ευρώ ανά κατάλυμα που διαχειρίζονται νομικές οντότητες στη βραχυχρόνια μίσθωση.Το ΣτΕ έκρινε παράνομη και ανυπόστατη την εγκύκλιο της Ανεξάρτητης Αρχής Δημοσίων Εσόδων (ΑΔΑΕ) για την επιβολή αυτοτελούς τέλους επιτηδεύματος στις βραχυχρόνιες μισθώσεις ακινήτων. Κι αυτό διότι, κατά τους ανώτατους δικαστές, η εγκύκλιος δεν έχει δημοσιευθεί στην Εφημερίδα της Κυβερνήσεως, αλλά έχει αναρτηθεί μόνο στο διαδίκτυο (ΔΙΑΥΓΕΙΑ).Προσοχή! Η απόφαση δεν είναι οριστική. Λόγω σπουδαιότητας, η υπόθεση παραπέμφθηκε για οριστική κρίση στην Ολομέλεια του ΣτΕ.Το χρονικόΣύμφωνα με το φορολογικό νομοσχέδιο το οποίο ψηφίστηκε στις 7 Δεκεμβρίου 2023 και τέθηκε σε ισχύ την 1η Ιανουαρίου 2024 οι νομικές μορφές οι οποίες διαχειρίζονται ακίνητα κατά εντολή και μέσω σύμβασης με τους ιδιοκτήτες ακινήτων εντάχθηκαν σε καθεστώς ΦΠΑ και λοιπών τελών.Παράλληλα οι έχοντες και κατέχοντες τρία ή και περισσότερα ακίνητα υποχρεώθηκαν να δημιουργήσουν νομικές μορφές ώστε να συνεχίσουν να δραστηριοποιούνται στην αγορά της βραχυχρόνιας μίσθωσης μέσω ψηφιακών πλατφορμών αλλά και εκτός αυτών.Όμως, στις 11 Απριλίου η Ανεξάρτητη Αρχή Δημοσίων Εσόδων (ΑΑΔΕ) εξέδωσε την εγκύκλιο Ε.2024/2024 με θέμα: Παροχή διευκρινίσεων αναφορικά με τη φορολογική αντιμετώπιση των βραχυχρόνιων μισθώσεων στο πλαίσιο της οικονομίας του διαμοιρασμού μετά τις τροποποιήσεις που επήλθαν με τις διατάξεις του ν.5073/2023Στην παράγραφο με αριθμό 15 αναφέρεται ότι:15. Τα «Ακίνητα» που μισθώνονται ή υπεκμισθώνονται με βάση τις διατάξεις του άρθρου 111 του ν. 4446/2016 από νομικά πρόσωπα ή νομικές οντότητες, χωρίς την παροχή άλλων υπηρεσιών, πλην της παροχής κλινοσκεπασμάτων, λογίζονται ως επαγγελματικές εγκαταστάσεις (έδρα και υποκαταστήματα) των ως άνω προσώπων και εφαρμόζονται οι διατάξεις του άρθρου 31 του ν. 3986/2011 (Α’152), περί επιβολής τέλους επιτηδεύματος. Το ίδιο εφαρμόζεται ανάλογα και για τα φυσικά πρόσωπα, τα οποία μισθώνουν ή υπεκμισθώνουν τρία (3) ή περισσότερα ακίνητα και αποκτούν εισόδημα από επιχειρηματική δραστηριότητα βάσει των διατάξεων της παρ. 1 του άρθρου 39Α του ΚΦΕ. Ως προς την επιβολή του τέλους επιτηδεύματος για τα δωμάτια που βρίσκονται εντός του ίδιου διαμερίσματος ή εντός μονοκατοικίας, καθώς και για τα διαμερίσματα που βρίσκονται εντός του ίδιου κτιριακού χώρου, εφαρμόζονται όσα έχουν γίνει δεκτά με την παρ. 1 της ΠΟΛ.1156/2017 εγκυκλίου, δηλαδή επιβάλλεται μία φορά τέλος επιτηδεύματος, ανεξάρτητα αν αυτά λειτουργούν ως έδρα ή ως υποκαταστήματα. Σε περίπτωση που η δραστηριότητα της εν λόγω επιχείρησης επεκτείνεται και σε άλλους κτιριακούς χώρους, θα επιβληθεί ξεχωριστό τέλος επιτηδεύματος για το κάθε επιπλέον κτίριο στο οποίο στεγάζονται οι εγκαταστάσεις της.Πρακτικά αυτό σημαίνει ότι αν ένα Νομικό πρόσωπο διαχειρίζεσαι 10 ακίνητα μέσω βραχυχρόνιας μίσθωσης σε διάφορα σημεία της Ελλάδας, τότε θα πληρώσεις 10 τέλη επιτηδεύματος. Αν το Νομικό πρόσωπο, για παράδειγμα, διαχειρίζεται 10 ακίνητα σε μία πολυκατοικία στην Πλάκα θα πληρώσει ένα τέλος επιτηδεύματος.Η αγορά αντέδρασε έντονα καθώς δεν είναι δυνατόν σε κάθε ακίνητο το οποίο δεν είναι στο ίδιο κτίριο να επιβάλλεται τέλος επιτηδεύματος και να θεωρείται υποκατάστημα.Επίσης, αν μια εταιρεία διαχειρίζεται π.χ. 10 ακίνητα, θα πρέπει να πληρώνει κάθε χρόνο 6.000 ευρώ, πέραν του φόρου. Το τέλος επιτηδεύματος ανέρχεται για τα Νομικά πρόσωπα στο ποσό των 1.000 ευρώ και στα 600 ευρώ για κάθε υποκατάστημα.Ο STAMA είχε προσφύγει στο ΣτΕ έπειτα από τη διευκρινιστική εγκύκλιο που είχε δημοσιεύσει η ΑΑΔΕ τον περυσινό Απρίλιο, στο πλαίσιο της εξειδίκευσης των μέτρων για τη βραχυχρόνια μίσθωση.Σημειώνεται ότι η επιβολή του τέλους επιτηδεύματος και στα καταλύματα θα αφορούσε περίπου 50.000 ακίνητα πανελλαδικά, που αποτελούν αντικείμενο επαγγελματικής διαχείρισης από τις εταιρείες-μέλη του Stama ή και από ιδιώτες ιδιοκτήτες.Η ανακοίνωση του Stama για την απόφαση του ΣτΕ«Με την υπ’ αριθμ. 601/2025 απόφαση του Β’ Τμήματος του Συμβουλίου της Επικρατείας, διατυπώθηκε θετική κρίση – σε πρώτη φάση – για την προσφυγή του Συνδέσμου μας κατά της επιβολής του τέλους επιτηδεύματος ύψους 600 ευρώ ανά κατάλυμα που διαχειρίζονται νομικές οντότητες στη βραχυχρόνια μίσθωση.Η εν λόγω απόφαση συνιστά μια ιδιαίτερα σημαντική δικαστική και θεσμική εξέλιξη, η οποία ενισχύει την επιχειρηματολογία μας και αναγνωρίζει την ανάγκη για συνταγματική συμμόρφωση σε κάθε φορολογική ή διοικητική επιβάρυνση.Ο STAMA, ως το αρμόδιο θεσμικό όργανο που εκπροσωπεί τα νομικά πρόσωπα του κλάδου, είναι ο κατεξοχήν υπεύθυνος φορέας για την προάσπιση της νομιμότητας και της δικαιοσύνης στην αγορά μας και ήταν αυτός και τα μέλη του που προσέφυγαν κατά της συγκεκριμένης εγκυκλίου. Θα θέλαμε να τονίσουμε πως η νομική μας ομάδα εργάστηκε συστηματικά και αδιάκοπα για την τεκμηρίωση αυτής της προσφυγής, αναδεικνύοντας με σαφήνεια την ασυμβατότητα της επιβολής του τέλους με τις συνταγματικές αρχές της φορολογικής ισότητας, της νομιμότητας και της χρηστής διοίκησης.Η υπόθεση παραπέμφθηκε στην Ολομέλεια του Συμβουλίου της Επικρατείας για οριστική κρίση. Διατηρούμε την εμπιστοσύνη μας στο Ανώτατο Δικαστήριο και είμαστε αισιόδοξοι ότι η τελική ετυμηγορία θα επικυρώσει οριστικά το δίκαιο των θέσεών μας.Μέχρι τότε, θα συνεχίσουμε να εργαζόμαστε αδιάκοπα, σε θεσμικό και νομικό επίπεδο, για την υπεράσπιση των συμφερόντων των μελών μας (και εν γένει της αγοράς) και τη διασφάλιση της εύρυθμης λειτουργίας της αγοράς βραχυχρόνιας μίσθωσης, στο πλαίσιο της διαφάνειας, της ισονομίας και της ασφάλειας δικαίου».Πηγή: ot.gr",https://www.tovima.gr/wp-content/uploads/2025/02/04/Airbnb-to-vima.jpg,Το ΣτΕ έκρινε παράνομη και ανυπόστατη την εγκύκλιο της ΑΔΑΕ για την επιβολή αυτοτελούς τέλους επιτηδεύματος στις βραχυχρόνιες μισθώσεις ακινήτων. Η υπόθεση παραπέμφθηκε στην Ολομέλεια του ΣτΕ
https://www.tovima.gr/2025/04/22/finance/airbnb-i-olomeleia-tou-ste-apofasizei-gia-ti-forologisi-tous/,Airbnb: Η Ολομέλεια του ΣτΕ αποφασίζει για τη φορολόγηση τους,22-04-2025,17:06,Οικονομία,Newsroom,"Το ΣτΕ έκρινε παράνομη την εγκύκλιο της ΑΔΑΕ για τη φορολόγηση των Airbnb, αλλά λόγω σπουδαιότητας του θέματος παραπέμφθηκε στην Ολομέλεια για τελική κρίση","To Β΄ Τμήμα του Συμβουλίου της Επικρατείας με την υπ΄ αριθμ. 601/2025 απόφασή της, έκρινε παράνομη και ανυπόστατη την από 9.4.2024 εγκύκλιο της Ανεξάρτητη Αρχή Δημοσίων Εσόδων (ΑΔΑΕ) που αφορά τη φορολογική μεταχείριση των βραχυχρόνιων μισθώσεων ακινήτων (Airbnb), ως προς το σκέλος που προβλέπει την επιβολή αυτοτελούς τέλους επιτηδεύματος στις βραχυχρόνιες μισθώσεις ακινήτων, αλλά λόγω της σπουδαιότητας του θέματος παραπέμφθηκε στην Ολομέλεια του ΣτΕ προς τελική κρίση.Ειδικότερα, στο ΣτΕ είχαν προσφύγει η ΠΟΜΙΔΑ, ο «Σύνδεσμος Εταιρειών Βραχυχρόνιας Μίσθωσης Ακινήτων» και πέντε εταιρείες βραχυχρόνιας μίσθωσης ακινήτων και ζητούσαν να ακυρωθεί η υπ΄ αριθμ. Ε2024/9.4.24 εγκύκλιος της ΑΔΑΕ με την οποία παρέχονται διευκρινίσεις αναφορικά με τη φορολογική μεταχείριση, από πλευράς φορολογίας εισοδήματος, ΦΠΑ και λοιπών εμμέσων φόρων και τελών, των βραχυχρόνιων μισθώσεων (Airbnb, κ.λπ.).Οι προσφεύγοντες υποστήριζαν, μεταξύ των άλλων, ότι από την εφαρμογή της εγκυκλίου πλήττονται άμεσα ή έμμεσα οι ιδιοκτήτες ή οι επικαρπωτές ακινήτων που ασχολούνται με τη διαχείριση των βραχυχρόνιων μισθώσεων των ακινήτων τους, καθώς υποχρεούνται να καταβάλλουν αυτοτελές τέλος επιτηδεύματος για καθένα από τα ακίνητά τους.H 7μελής σύνθεση του Β΄ Τμήματος του ΣτΕ, με πρόεδρο τον αντιπρόεδρο Κωνσταντίνο Κουσούλη και εισηγητή τον πάρεδρο Χρήστο Νέγρη, αναφέρει ότι η προσβαλλόμενη εγκύκλιος, η οποία «έχει κανονιστικό χαρακτήρα», δεν έχει δημοσιευθεί στην Εφημερίδα της Κυβερνήσεως, αλλά έχει αναρτηθεί μόνο στο διαδίκτυο (ΔΙΑΥΓΕΙΑ) και έχει τεθεί σε εφαρμογή, «επομένως είναι μη νόμιμη, ανυπόστατη και ακυρωτέα για λόγους ασφαλείας δικαίου», όπως βάσιμα προβάλλουν οι προσφεύγοντες.Έτσι, κατά τη γνώμη που επικράτησε στο Β΄ Τμήμα του ΣτΕ, οι αιτήσεις ακύρωσης έπρεπε να γίνουν δεκτές και να ακυρωθεί η προσβαλλόμενη εγκύκλιος, «κατά τα βασίμως προβαλλόμενα», αλλά λόγω της σπουδαιότητας του όλου θέματος, παραπέμφθηκε προς οριστική κρίση στην Ολομέλεια του ΣτΕ και ορίστηκε εισηγήτρια η σύμβουλος Επικρατείας η Ευσταθία Σκούρα.",https://www.tovima.gr/wp-content/uploads/2025/04/22/airbnb.jpg,"Το ΣτΕ έκρινε παράνομη την εγκύκλιο της ΑΔΑΕ για τη φορολόγηση των Airbnb, αλλά λόγω σπουδαιότητας του θέματος παραπέμφθηκε στην Ολομέλεια για τελική κρίση"
https://www.tovima.gr/2025/04/12/finance/airbnb-stin-koryfi-tis-eyropis-ti-isxyei-gia-tin-ellada/,Airbnb: Στην κορυφή της Ευρώπης – Τι ισχύει για την Ελλάδα,12-04-2025,17:29,Οικονομία,"Ναταλία Δανδόλου, Ανδρομάχη Παύλου","Κατακτά τον τουρισμό της Ευρώπης το Airbnb, καθώς ο υπερτουρισμός επηρεάζει όλο και περισσότερες χώρες - Η κατάσταση στην Ελλάδα.","Καθώς οι ευρωπαϊκές πόλεις αγωνίζονται να αντιμετωπίσουν την αναζωπύρωση του μαζικού τουρισμού μετά την πανδημία, πλατφόρμες βραχυπρόθεσμων μισθώσεων όπως η Airbnb, η Vrbo και η Booking.com βρίσκονται και πάλι στο στόχαστρο.Καθώς πλησιάζουν οι διακοπές του Πάσχα (το οποίο συμπίπτει φέτος για Ορθόδοξους και Καθολικούς), δεκάδες χιλιάδες άνθρωποι διαδήλωσαν σε τουριστικούς προορισμούς στην Ισπανία το Σαββατοκύριακο, με διαδηλωτές στη Μαδρίτη να φωνάζουν «Βγάλτε το Airbnb από τις γειτονιές μας».Τον Δεκέμβριο, μια ανώνυμη ομάδα ακτιβιστών στη Ρώμη κόλλησε κλειδαριές με κλειδί έξω από διαμερίσματα βραχυχρόνιας ενοικίασης. Και όπως γράφουν σε εκτενές τους αφιέρωμα οι Financial Times, στο οποίοι φιλοξενούν και δηλώσεις της Όλγας Κεφαλογιάννη πολλοί προετοιμάζονται για ένα ακόμη εκτεταμένο καλοκαίρι αναταραχών και διαδηλώσουν κατά τους υπερτουρισμού στην Ευρώπη.Το Airbnb στην Ελλάδα«Πρέπει να βρούμε τη σωστή ισορροπία», λέει η Όλγα Κεφαλογιάννη, η Ελληνίδα υπουργός Τουρισμού. Τον Ιανουάριο η χώρα εισήγαγε μια μονοετή απαγόρευση για νέες εγγραφές βραχυπρόθεσμων μισθώσεων στην Αθήνα. «Από τη μία πλευρά, είναι σημαντικό να επιτρέπουμε σε αυτούς τους ανθρώπους να νοικιάζουν τις δευτερεύουσες κατοικίες τους [ως] βραχυχρόνιες ενοικιάσεις για οικονομικό όφελος, αλλά πρέπει επίσης να βεβαιωθούμε ότι οι ντόπιοι έχουν πρόσβαση σε καταλύματα», λέει.Μιλώντας στον ΟΤ στο πλαίσιο του Delphi Economic Forum X ο δήμαρχος Αθηναίων τόνισε ότι «η Αθήνα είναι πρώτος προορισμός σε όλη την Ελλάδα και μάλιστα με σταθερότητα. Πέρυσι υποδεχτήκαμε 8 εκατ. ευρώ και φέτος ετοιμαζόμαστε για 10 εκατ. επισκέπτες»«Για να υποστηρίξουμε το τουριστικό προϊόν μας, προχωρήσαμε σε μια μελέτη φέρουσας ικανότητας, προκειμένου να απελευθερώσουμε υπερκορεσμένες περιοχές, όπως στο Κέντρο, στο Κουκάκι, στο Μοναστηράκι, παγώνοντας τα Airbnb και δίνοντας τη δυνατότητα να ανακατευθύνουμε τους επισκέπτες σε άλλες περιοχές όπως η Ακαδημία Πλάτωνος και να κάνουμε rebrading την Αθήνα», πρόσθεσε ο δήμαρχος Αθηναίων. Την ίδια στιγμή, σύμφωνα με τα στοιχεία της Eurostat, η αγορά βραχυχρόνιων μισθώσεων στην Ελλάδα ενισχύθηκε σημαντικά το 2024, με τα αποτελέσματα του α’ τριμήνου να ξεχωρίζουν καταγράφοντας άνοδο 3,1% σε ετήσια βάση.Μεγάλη ποσοστιαία αύξηση 24,7% σημειώθηκε το δ΄ τρίμηνο, επιβεβαιώνοντας τα τεράστια περιθώρια ανάπτυξης του κλάδου και εκτός της καλοκαιρινής περιόδου αιχμής. Το β’ τρίμηνο, δηλαδή το διάστημα από τον Απρίλιο μέχρι και τον Ιούνιο, καταγράφηκε άνοδος 21,2%, ενώ το γ’ τρίμηνο σημείωσε τη μικρότερη ποσοστιαία άνοδο, στο 14,3%.Η Βαρκελώνη βρίσκεται στη διαδικασία της εξ ολοκλήρου απαγόρευσης της βραχυπρόθεσμης μίσθωσηςΒέβαια, σε απόλυτους αριθμούς πιο δυνατό ήταν το γ’ τρίμηνο, με πάνω από 26 εκατ. διανυκτερεύσεις. Το β’ τρίμηνο καταγράφηκαν περίπου 11 εκατ. και το τελευταίο 5,4 εκατ. διανυκτερεύσεις.Με τις κρατήσεις για το καλοκαίρι να ξεκινούν νωρίτερα και τους ταξιδιώτες να επιλέγουν μεγαλύτερες διαμονές, η ελληνική αγορά βραχυχρόνιων μισθώσεων αναμένεται να συνεχίσει την ανοδική της πορεία.Σύμφωνα με τα στοιχεία του INSETE το σύνολο των καταλυμάτων που διατίθενται μέσω πλατφορμών συνεχίζει να αυξάνεται, ξεκινώντας τη χρονιά με 190.000 μονάδες τον Ιανουάριο και φτάνοντας τις 233.000 τον Αύγουστο. Η μέση διάρκεια παραμονής κυμαίνεται από 3,2 έως 4,1 ημέρες ανά κράτηση, ανάλογα με την εποχή.«Να χτυπήσουμε τους κερδοσκόπους»Για τις σημαντικές προκλήσεις του Airnbnb, τη στεγαστική κρίση στην Ελλάδα αλλά και σε άλλες ευρωπαϊκές πόλεις, τον υπερτουρισμό, αλλά και τους αμερικανικούς δασμούς μίλησε στο ΟΤ Delphi Economic Forum X,η Valentina Reino, Επικεφαλής Δημόσιας Πολιτικής της Airbnb για τη Νότια Ευρώπη«Το θέμα της στέγασης είναι πολύ σημαντικό, το παίρνουμε πολύ σοβαρά και θέλουμε πραγματικά να είμαστε μέρος της λύσης της συζήτησης. Αυτό που έχουμε δει με βάση τα δεδομένα είναι ότι η βραχυχρόνια μίσθωση έχει στην πραγματικότητα πολύ σημαντικό όφελος για την ελληνική οικονομία και τις τοπικές κοινωνίες» υπογράμμισε, και πρόσθεσε: «Αυτός είναι ο λόγος για τον οποίο πιστεύουμε ότι η παροχή κινήτρων μπορεί να είναι μια αποτελεσματική πρόταση». Η κ. Reino αναφέρθηκε στις μικρές ιδιωτικές ιδιοκτησίες Ελλήνων πολιτών που ενοικιάζουν την κύρια και δευτερεύουσα κατοικία τους και ουσιαστικά δημιουργούν μια πρόσθετη πηγή εισοδήματος από αυτές: «Αυτό είναι ένα πολύ σημαντικό τοπικό όφελος που πρέπει να προστατεύσουμε, αλλά βλέπουμε επίσης εταιρείες να αγοράζουν μικρά διαμερίσματα και να τα μετατρέπουν σε βραχυχρόνιες μισθώσεις και πώς μπορεί να υπάρξει ρύθμιση ώστε να προστατεύσουμε την κοινωνία από αυτού του είδους τις βραχυχρόνιες μισθώσεις», ανέφερε και υποστήριξε ότι θα πρέπει να στοχεύσουμε σε εκείνες τις εμπορικές δραστηριότητες που πραγματικά κερδοσκοπούν στη δραστηριότητα βραχυχρόνιας μίσθωσης.Σύμφωνα με την ίδια αυτό που βλέπουμε στην Ελλάδα είναι ότι υπάρχουν πολλά που διαφοροποιούν την ατομική φιλοξενία από τις εμπορικές δραστηριότητες στο πλαίσιο της απελευθέρωσης της αγοράς.  Επικαλέστηκε μάλιστα, τα στοιχεία που παρέθεσε στους Δελφούς ο καθηγητής Δουκίδης, ο οποίος είπε ότι το 70% των οικοδεσποτών που δραστηριοποιούνται στη βραχυπρόθεσμη ενοικίαση, δεν είναι αυτή η κύρια απασχόλησή τους.«Έτσι, αυτός εξακολουθεί να είναι ο πυρήνας της δραστηριότητας βραχυχρόνιας μίσθωσης. Αυτό που μεγαλώνει, που είναι η κερδοσκοπία, δηλαδή οι εμπορικές δραστηριότητες, αυτό πρέπει να στοχοποιηθεί από τις ρυθμιστικές αρχές στην Ελλάδα» ανέφερε.Διαμαρτυρίες στην ΕυρώπηΌμως, παρά τις πολυετείς διαμαρτυρίες και τις εκκλήσεις για δράση, τα να βρεθεί η χρυσή τομή μοιάζει με άπιαστο όνειρο. Ενώ ορισμένες πόλεις προσπάθησαν να αυστηροποιήσουν τους κανονισμούς σχετικά με τη βραχυπρόθεσμη μίσθωση – που συνήθως ορίζεται ως ενοικίαση για λιγότερο από 30 ημέρες – υπήρξε έλλειψη συντονισμού μεταξύ των τοπικών και εθνικών κυβερνήσεων, οι οποίες συχνά έχουν ανταγωνιστικές προτεραιότητες.Και, ενώ ορισμένοι επιμένουν ότι η βραχυπρόθεσμη μίσθωση ενθαρρύνει τους ιδιοκτήτες να μεγιστοποιούν τα κέρδη αντί να προστατεύουν τους μακροπρόθεσμους ενοικιαστές, άλλοι λένε ότι το σφάλμα βρίσκεται αλλού – επισημαίνοντας βαθιά διαρθρωτικά ζητήματα όπως η έλλειψη κατοικιών και οι αυστηροί κανονισμοί σχεδιασμού.Το παράδειγμα της ΒαρκελώνηςΑυτές οι διαφωνίες έχουν κορυφωθεί στη Βαρκελώνη, η οποία βρίσκεται στη διαδικασία της εξ ολοκλήρου απαγόρευσης της βραχυπρόθεσμης μίσθωσης. Τον περασμένο Ιούνιο, η δημοτική αρχή – η οποία δεν έχει χορηγήσει νέες άδειες για τουριστικά διαμερίσματα από το 2014 – έγινε πρωτοσέλιδο ανακοινώνοντας ότι θα καταργήσει συνολικά τις περίπου 10.000 υπάρχουσες άδειες μέχρι το 2028.Μετά από καταγγελίες, αξιωματούχοι της Ευρωπαϊκής Επιτροπής έγραψαν στις ισπανικές αρχές για να διαμαρτυρηθούν, λέγοντας ότι η σχεδιαζόμενη νομοθεσία «δεν είναι κατάλληλη για την επίτευξη του στόχου της καταπολέμησης της έλλειψης στέγης». Και άλλες πόλεις παρακολουθούν στενά, τις εξελίξεις στην Ισπανία.Ο Ρον Κλέιν, ο επικεφαλής νομικός διευθυντής της Airbnb, είναι μεταξύ πολλών προσωπικοτήτων του κλάδου που έχουν επικρίνει την προσέγγιση της Βαρκελώνης. «Δεν νομίζω ότι υπάρχουν πραγματικά στοιχεία που να αποδεικνύουν ότι ο περιορισμός των ατόμων που νοικιάζουν τα επιπλέον δωμάτιά τους δημιουργεί περισσότερη μακροπρόθεσμη στέγαση για τους ανθρώπους», λέει χαρακτηριστικά στους FT. «Έχουμε πόλεις που το έχουν κάνει και το είδαν να αποτυγχάνει».«Διατρέχουμε τον κίνδυνο υπερβολικής ρύθμισης σε ορισμένες ευρωπαϊκές πόλεις, [και] θα είναι αυτοκαταστροφικό», προσθέτει ο Klain. «Το να σκοτώνεις ανθρώπους που νοικιάζουν τα σπίτια τους για να βγάλουν επιπλέον χρήματα είναι μια λανθασμένη πολιτική».Στα κανάλια της ΒενετίαςΈνας προορισμός που έχει γίνει εμβληματικός όλων αυτών των προκλήσεων είναι η Βενετία, όπου ο τουρισμός κυριαρχεί στην οικονομία για αιώνες.Αν και οι περισσότεροι από τους περίπου 30 εκατομμύρια τουρίστες που υποδέχεται τώρα η πόλη κάθε χρόνο είναι ημερήσιοι ταξιδιώτες, το 2024 έγιναν κρατήσεις 1,71 εκατομμυρίων διανυκτερεύσεων βραχυπρόθεσμης ενοικίασης, ξεπερνώντας το ανώτατο όριο του 2019 των 1,70 εκατομμυρίων διανυκτερεύσεων, σύμφωνα με στοιχεία του AirDNA. Σε ορισμένες συνοικίες, σχεδόν μία στις τρεις κατοικίες ενοικιάζεται για βραχυχρόνιες διαμονές τουλάχιστον μερικές φορές.Εν τω μεταξύ, ο οικιστικός πληθυσμός στο ιστορικό κέντρο συνέχισε να μειώνεται — από 175.000 άτομα το 1951 σε 48.500 το 2024, σύμφωνα με στοιχεία του δήμου της Βενετίας. Μόνο την τελευταία δεκαετία, ο πληθυσμός μειώθηκε κατά 13%.Αν και οι περιορισμένες ευκαιρίες απασχόλησης και η έλλειψη οικιστικής υποδομής θεωρούνται καταλυτικοί παράγοντες αυτής της τάσης, το αυξανόμενο κόστος στέγασης έχει ενισχύσει τη φυγή. ΗΒενετία έχει μερικές από τις πιο ακριβές κατοικίες στην Ιταλία, με τη μέση τιμή κατοικίας στα 4.562 ευρώ ανά τετραγωνικό μέτρο τον Μάρτιο, σε σύγκριση με τον μέσο όρο της χώρας των 1.801 ευρώ, σύμφωνα με την πύλη ακινήτων Idealista.«Λιγότεροι από 50.000 άνθρωποι ζουν στη Βενετία, πράγμα που σημαίνει ότι δεν έχουμε καταστήματα στη γειτονιά αλλά χιλιάδες καταστήματα με σουβενίρ», λέει ο τοπικός ακτιβιστής Giovanni Leone, ο οποίος συνεργάζεται με την Alta Tensione Abitativa («High Tension Housing»), μια ομάδα εκστρατειών που δημιουργήθηκε το 2022 και γινόμαστε κοινωνικός χαρακτήρας της πόλης.Η Alta Tensione Abitativa ζήτησε μια εθνική πολιτική που θα επιτρέπει στις τοπικές διοικήσεις που αντιμετωπίζουν κρίσεις στέγασης να περιορίζουν τις βραχυπρόθεσμες ενοικιάσεις. Τα μέτρα περιλαμβάνουν περιορισμό του αριθμού των τουριστικών διαμερισμάτων σε σχέση με τον πληθυσμό. Αλλά η εξουσία των δήμων να ελέγχουν την ιδιωτική περιουσία είναι επί του παρόντος περιορισμένη.Ωστόσο, το 2022, το ιταλικό κοινοβούλιο ενέκρινε έναν ειδικό νόμο που επιτρέπει στη Βενετία να θεσπίσει όρια στις βραχυπρόθεσμες ενοικιάσεις — μέχρι στιγμής η μόνη πόλη στην Ιταλία όπου αυτό έχει επιτραπεί. Πέρυσι, οι αρχές της πόλης ανακοίνωσαν ένα σχέδιο για να απαγορεύσουν στους ιδιοκτήτες ακινήτων να ενοικιάζουν σε τουρίστες για περιόδους μεγαλύτερες από 120 ημέρες χωρίς επίσημη εγγραφή.Αντιδράσεις στη ΦλωρεντίαΠέρυσι, μετά την επιβολή παρόμοιου κανόνα στη Φλωρεντία, η κυβέρνηση της Πρωθυπουργού Giorgia Meloni ανακοίνωσε ότι θα απαγορεύσει στους τουρίστες την πρόσβαση σε διαμερίσματα βραχυχρόνιας ενοικίασης χωρίς να επαληθεύεται προσωπικά η ταυτότητά τους – απαγορεύοντας ουσιαστικά το lockbox self-check-in σε όλη τη χώρα.Όμως, ενώ η Βενετία προσπαθεί να περιορίσει τον υπερτουρισμό, συμπεριλαμβανομένης της επιβολής τελών εισόδου για ημερήσιους ταξιδιώτες από πέρυσι, ο Λεόνε υποστηρίζει ότι οι τοπικές αρχές διστάζουν να κάνουν πάρα πολλά. «Ο τουρισμός είναι η κύρια οικονομική πηγή», λέει.Στην άλλη πλευρά του Ατλαντικού , η Νέα Υόρκη έχει δείξει ότι είναι δυνατό να υποχωρήσει κανείς στις βραχυπρόθεσμες ενοικιάσεις και μάλιστα χωρίς δυσμενείς οικονομικές συνέπειες.Καθώς τα ενοίκια εκτινάχθηκαν στα ύψη μετά τη χαλάρωση των περιορισμών για την πανδημία, τον Σεπτέμβριο του 2023 οι αρχές της πόλης εισήγαγαν νόμο που απαγορεύει στους ανθρώπους να νοικιάζουν τα σπίτια τους για λιγότερες από 30 ημέρες, εκτός εάν ο οικοδεσπότης βρίσκεται επίσης στην κατοικία του.Ο αριθμός των ακινήτων με σύντομες ενοικιάσεις που είναι καταχωρημένες στην Airbnb έχει υποχωρήσει σημαντικά από τότε σε μόλις 3.700 τον Αύγουστο του 2024, μειωμένος κατά 83% από τον Αύγουστο του 2023, σύμφωνα με το AirDNA. Αντίθετα, οι καταχωρήσεις ακινήτων που διατίθενται προς ενοικίαση για περισσότερες από 30 ημέρες αυξήθηκαν κατά ένα τρίτο, σε 34.300.Αλλά ο κύριος αντίκτυπος, λένε οι επικριτές, ήταν η αύξηση των τιμών των ξενοδοχείων, μια επίδραση που επιδεινώθηκε από την επιστροφή των επαγγελματικών ταξιδιών και την κυβέρνηση της πόλης που πληρώνει για χιλιάδες δωμάτια ξενοδοχείων για να στεγάσει μετανάστες και πρόσφυγες.Ο Jan Freitag, αναλυτής στην εταιρεία δεδομένων ακινήτων CoStar Group, λέει ότι η μέση τιμή δωματίου σε ξενοδοχείο στη Νέα Υόρκη το 2024 ήταν 318 $, αυξημένη κατά 5,7%, σχεδόν διπλάσιο από το ποσοστό του πληθωρισμού. Η πληρότητα των ξενοδοχείων αυξήθηκε κατά 2,6 ποσοστιαίες μονάδες στο 84,3%. «Η έλλειψη βραχυπρόθεσμης ενοικίασης έχει περιορίσει τον αριθμό των διαθέσιμων κρεβατιών», λέει ο Freitag.Εν τω μεταξύ, η αγορά κατοικιών φαίνεται να παραμένει ανεπηρέαστη. Ανάλυση από την AlixPartners δείχνει ότι τα ενοίκια στη Νέα Υόρκη αυξήθηκαν σχεδόν 15% μεταξύ του πρώτου τριμήνου του 2022, όταν ανακοινώθηκε το μέτρο, και του τέλους του 2024. Αυτή η αύξηση είναι παρόμοια με πόλεις όπως το Σιάτλ, το Τόκιο και το Τορόντο (24%, 18% και 17%), αν και δεν έχουν προσπαθήσει να ενοικιάσουν βραχυπρόθεσμα αντίστοιχα.Στις άλλες ευρωπαϊκές πόλειςΟι πρωτοβουλίες σε πόλεις όπως το Άμστερνταμ και το Εδιμβούργο ήταν αναμφισβήτητα εξίσου ανεπιτυχείς. Η ολλανδική πόλη απαγόρευσε στους κατοίκους να νοικιάζουν τα ακίνητά τους για περισσότερες από 30 νύχτες ετησίως, ενώ η τελευταία επέβαλε υψηλά τέλη αδειοδότησης.Ωστόσο, τα διαμερίσματα στο Άμστερνταμ παραμένουν τα πιο ακριβά στην Ευρώπη, με την τελευταία τριμηνιαία ανάλυση από το HousingAnywhere να δείχνει κατά μέσο όρο περίπου 2.500 € το μήνα τους πρώτους τρεις μήνες του 2025. Στο Εδιμβούργο, οι τιμές των ιδιωτικών ενοικίων αυξήθηκαν κατά 9,7% σε ετήσια βάση σε 1.426 £ κατά μέσο όρο τον Φεβρουάριο.Ένα παρόμοιο μοτίβο είναι ορατό στο Δουβλίνο, το οποίο το 2019 απαιτούσε από τους ιδιοκτήτες σπιτιού να υποβάλουν αίτηση για πολεοδομική άδεια εάν σκόπευαν να νοικιάσουν μια μη κύρια κατοικία. «Αν και μπορεί να υπάρχουν λιγότερα ακίνητα διαθέσιμα για βραχυπρόθεσμη μίσθωση [από ό,τι πριν από την πανδημία], ο συνολικός αριθμός των ανθρώπων που αναζητούν κάπου να ζήσουν έχει αυξηθεί», λέει ο δημοτικός σύμβουλος του Δουβλίνου Conor Reddy, ο οποίος συμμετείχε στην κατάληψη των γραφείων της Airbnb στο Δουβλίνο το 2018, ζητώντας να σταματήσουν οι πλατφόρμες βραχυπρόθεσμων μισθώσεων στην πρωτεύουσα.«Η στεγαστική κρίση σήμερα είναι πολύ χειρότερη, δυστυχώς», λέει ο Ρέντι, ο οποίος εκδιώχθηκε από ένα διαμέρισμα στο κέντρο του Δουβλίνου τον επόμενο χρόνο από έναν ιδιοκτήτη που ήθελε να περιορίσει το κτήριο του σε προσοδοφόρες βραχυχρόνιες ενοικιάσεις.Η υπόθεση της Νέας Υόρκης έδειξε ότι μόνο πλούσιοι άνθρωποι θα μπορούν να ταξιδέψουν εάν απαγορεύσουμε αυτό το κατάλυμα. Αυτή η απόφαση μπορεί να έχει πολύ μεγάλες συνέπειεςΠαρά τις δύσκολες εμπειρίες αλλού , η Βαρκελώνη προχωρά με το σχέδιό της να απαγορεύσει εντελώς τη βραχυπρόθεσμη ενοικίαση στην πόλη, μια απροσδόκητα ριζοσπαστική κίνηση.Στην αρχή η συζήτηση κυριαρχούνταν από ανησυχίες σχετικά με τον θόρυβο και την αναστάτωση, αλλά πιο πρόσφατα οι ελλείψεις κατοικιών έχουν γίνει στο επίκεντρο. Οι τιμές ενοικίασης της πόλης αυξήθηκαν κατά 72% την τελευταία δεκαετία, ξεπερνώντας κατά πολύ την αύξηση του εισοδήματος, σύμφωνα με την PwC. Καθώς οι διαδηλώσεις κατά των τουριστών ξέσπασαν το περασμένο καλοκαίρι, οι κάτοικοι άρχισαν να εκτοξεύονται με νεροπίστολα σε εστιατόρια σε hotspots επισκεπτών.Στις αίθουσες των δικαστηρίωνΑλλά η Marian Muro, γενική διευθύντρια του βιομηχανικού ομίλου λόμπι Apartur, λέει ότι η μάχη απέχει πολύ από το να τελειώσει. Τον Νοέμβριο, η οργάνωσή της – μαζί με την Ευρωπαϊκή Ένωση Εξοχικών Κατοικιών, η οποία εκπροσωπεί την Airbnb και άλλες πλατφόρμες βραχυπρόθεσμης ενοικίασης στην ήπειρο – υπέβαλε καταγγελία στην Ευρωπαϊκή Επιτροπή κατά της απόφασης της καταλανικής κυβέρνησης, υποστηρίζοντας ότι το μέτρο παραβιάζει την Οδηγία Υπηρεσιών της ΕΕ ως «αδικαιολόγητο και δυσανάλογο».«Νομίζω ότι [η απαγόρευση] είναι ένα λαϊκιστικό μέτρο», λέει η Muro. «Η Βαρκελώνη δεν μπορεί να ζήσει χωρίς τουριστικά διαμερίσματα, [τα οποία αντιπροσωπεύουν] το 40% των καταλυμάτων της». Επισημαίνει επίσης την προσοδοφόρα βιομηχανία εκδηλώσεων της πόλης, ιδίως το Mobile World Congress, τη μεγαλύτερη συγκέντρωση τεχνολογίας στον κόσμο, η οποία τον Μάρτιο προσέλκυσε 109.000 επισκέπτες από 205 χώρες και περιοχές. Θα ήταν «αδύνατο» να φιλοξενηθεί μια τέτοια εκδήλωση στο μέλλον εάν απαγορευθεί η βραχυπρόθεσμη μίσθωση, λέει.Ενώ ο αντιδήμαρχος Jordi Valls παραδέχεται ότι η στεγαστική κρίση της πόλης δεν είναι μόνο αποτέλεσμα βραχυπρόθεσμων μισθώσεων, «η απομάκρυνση 10.000 τουριστικών διαμερισμάτων από την αγορά κατοικιών δεν βοηθά [την κατάσταση]», λέει.Η πόλη προσπαθεί να εξισορροπήσει την κατάσταση με την ανέγερση 5.000 δημόσιων κατοικιών τα επόμενα τέσσερα χρόνια, καθώς και με την υποστήριξη ενός σχεδίου για χιλιάδες νέα ξενοδοχειακά κρεβάτια σε περιοχές έξω από το κέντρο για την αντιμετώπιση της υπερχείλισης.Η εναλλακτική λύσηΈνα πιο ενδιαφέρον ερώτημα είναι πώς η διαφάνεια δεδομένων μπορεί να αλλάξει τους όρους της συζήτησης. Πέρυσι, η ΕΕ ενέκρινε κανονισμούς που απαιτούν από τις πλατφόρμες βραχυπρόθεσμης ενοικίασης να μοιράζονται πληροφορίες, όπως τον αριθμό των νοικιασμένων διανυκτερεύσεων και τον αριθμό των επισκεπτών με τις τοπικές αρχές. Έχουν προγραμματιστεί να τεθούν σε ισχύ τον Μάιο του 2026.Αυτά τα δεδομένα θα βοηθήσουν τις τοπικές αρχές να κατανοήσουν τον αντίκτυπο των εξοχικών κατοικιών στη στέγαση και τον υπερτουρισμό, υποστηρίζει η Viktorija Molnar, γενική γραμματέας στην European Holiday Home Association, προσθέτοντας ότι η Βαρκελώνη πρέπει να υιοθετήσει μια προσέγγιση «βασισμένη σε στοιχεία και δεδομένα και όχι σε συναισθήματα και λαϊκίστικη ρητορική».«Σε τελική ανάλυση, υπάρχουν πελάτες που θέλουν ένα διαμέρισμα [πάνω από ένα ξενοδοχείο]», λέει η Muro. «Η υπόθεση της Νέας Υόρκης έδειξε ότι μόνο πλούσιοι άνθρωποι θα μπορούν να ταξιδέψουν εάν απαγορεύσουμε αυτό το κατάλυμα. Αυτή η απόφαση μπορεί να έχει πολύ μεγάλες συνέπειες.”Ο Klain συμφωνεί ότι ο νέος κανόνας της ΕΕ — με τον οποίο λέει ότι η Airbnb σκοπεύει να συμμορφωθεί — «ελπίζουμε ότι θα είναι έλεγχος για υπερβολικές ρυθμίσεις», αντιμετωπίζοντας «μερικούς από τους μύθους σχετικά με τις βραχυπρόθεσμες ενοικιάσεις και τον υπερτουρισμό στις μεγάλες πόλεις».Εν τω μεταξύ, η ζήτηση από τους τουρίστες δεν δείχνει σημάδια μείωσης, σύμφωνα με την εταιρεία λογισμικού ενοικίασης Lighthouse, η οποία ανέφερε σε έκθεσή της τον Φεβρουάριο ότι «φαίνεται ότι θα είναι δύσκολο για τις αρχές να περιορίσουν την αγορά βραχυπρόθεσμων ενοικίων της Ευρώπης, ακόμη και καθώς πολλοί ντόπιοι ζητούν περισσότερη επιβολή και προστίθεται περισσότερη νομοθεσία στα καταστατικά βιβλία».Οι εξοχικές κατοικίες είναι «τόσο ριζωμένες στην ευρωπαϊκή κουλτούρα», λέει ο Blake Reiter, επικεφαλής της έρευνας φιλοξενίας του Lighthouse. «Η ζήτηση δεν πάει πουθενά».Πηγή: ot.gr",https://www.tovima.gr/wp-content/uploads/2025/04/03/airbnb-1-e1744467614468.jpg,"Κατακτά τον τουρισμό της Ευρώπης το Airbnb, καθώς ο υπερτουρισμός επηρεάζει όλο και περισσότερες χώρες - Η κατάσταση στην Ελλάδα."
https://www.tovima.gr/2025/04/03/finance/airbnb-sto-ste-gia-tous-paradosiakous-oikismous/,Airbnb: Στο ΣτΕ για τους παραδοσιακούς οικισμούς,03-04-2025,10:51,Οικονομία,Μάχη Τράτσα,Στα χέρια των ανώτατων δικαστικών του ΣτΕ βρίσκεται το μέλλον του Airbnb για τους παραδοσιακούς οικισμούς - Στη χθεσινή δίκη δεν παρέστησαν εκπρόσωποι του Δημοσίου,"Στην κρίση των ανώτατων δικαστών του Συμβουλίου της Επικρατείας (ΣτΕ) βρίσκεται πλέον η νομιμότητα  των βραχυχρόνιων μισθώσεων (κοινώς  Airbnb) σε περιοχές όπου επιτρέπεται μόνο κατοικία.Χθες, ενώπιον της επταμελούς σύνθεσης του Ε΄ Τμήματος του Δικαστηρίου συζητήθηκαν 11 από τις 16 προσφυγές που έγιναν από την Ελληνική Εταιρεία για το Περιβάλλον και τον Πολιτισμό (ΕΛΛΕΤ) και αφορούν κτίρια που μισθώνονται ολόκληρα από τουριστικές επιχειρήσεις και λειτουργούν ως Airbnb ενώ, όπως καταγγέλλεται, ουσιαστικά λειτουργούν ως ξενοδοχεία.Ολόκληρα κτίρια σε AirbnbΣύμφωνα με τα όσα υποστήριξε κατά τη χθεσινή εισήγησή του ο ειδικός στο Χωροταξικό, Πολεοδομικό και Περιβαλλοντικό Δίκαιο, καθηγητής του Εθνικού Μετσοβίου Πολυτεχνείου κ. Δημήτριος Μέλισσας, ο οποίος εκπροσώπησε στη δίκη την ΕΛΛΕΤ, τα τελευταία χρόνια αυτές οι  τουριστικές επιχειρήσεις μισθώνουν ολόκληρα κτίρια και «αξιοποιούν κάθε δωμάτιό τους ξεχωριστά με διαφορετική τιμολογιακή πολιτική  από 300 έως 800 ευρώ/μέρα,  με διάφορες παροχές όπως πρωινό σε όλους τους ενοίκους ή σε ορισμένους, δωρεάν προϊόντα περιποίησης (ισιωτικό μαλλιών, σαπούνι, σαμπουάν κλπ), με 24ωρη ρεσεψιόν ενώ σε ορισμένα  καταλύματα υπάρχει ταράτσα που σερβίρει πρωινό ή ποτό ή και τα δύο».Η περίπτωση της ΠλάκαςΣύμφωνα με τον ίδιο, η αυξανόμενη αξιοποίηση των βραχυχρόνιων μισθώσεων έχει οδηγήσει στην παράνομη αλλαγή χρήσης σωρείας ακινήτων στην Πλάκα από κατοικία σε τουριστικά καταλύματα, κατά παράβαση των χρήσεων που επιτρέπονται στην Πλάκα. Οι χρήσεις που επιτρέπονται στην περιοχή με βάση τα δύο Προεδρικά Διατάγματα (του 1979 με το οποίο  θεσπίστηκαν περιορισμοί και απαγορεύσεις   και   του 1993 με το  οποίο καθορίστηκαν  ειδικές χρήσεις γης) είναι ελάχιστες, δηλαδή κατοικίες, εμπορικά καταστήματα που εξυπηρετούν τις καθημερινές ανάγκες κάθε γειτονιάς, τραπεζικά καταστήματα, γραφεία και Διοίκηση. Κατ΄εξαίρεση επιτρέπονται, σε συγκεκριμένα σημεία που καθορίζονται στο ΠΔ, θρησκευτικοί χώροι, χώροι συνάθροισης κοινού,  κτίρια εκπαίδευσης κλπ καθώς και ξενώνες, ξενοδοχεία και άλλες τουριστικές  εγκαταστάσεις,  με εξαίρεση εκείνες που λειτουργούσαν νομίμως πριν τις  23 Νοεμβρίου 1982.Τι θα κριθείΤο βασικό που αναμένεται  θα κριθεί στη δίκη είναι εάν οι βραχυχρόνιες μισθώσεις αποτελούν ένα είδος αστικής μίσθωσης, άρα πρόκειται για κατοικίες ή αφορούν  τουριστική δραστηριότητα που δεν «χωρά» στις επιτρεπόμενες χρήσεις γης της Πλάκας. Στην περίπτωση που οι προσφυγές γίνουν δεκτές, αφενός μπορεί να ανοίξει ο δρόμος για ανάλογες αποφάσεις επί αντίστοιχων προσφυγών για Airbnb σε άλλες περιοχές της χώρας που  διέπονται από προστατευτικά πολεοδομικά καθεστώτα ενώ η νομολογία του Ανώτατου Ακυρωτικού Δικαστηρίου μπορεί να οδηγήσει σε αλλαγή της σχετικής νομοθεσίας.Είναι αξιοσημείωτο ότι ο Δήμος Αθηναίων (σ.σ. είχε αρνηθεί να σφραγίσει τα 16 κτίρια καθώς δεν ορίζεται στη νομοθεσία ότι οι κατοικίες που μισθώνονται ως Airbnb αποτελούν τουριστικά καταλύματα) κατά τη  χθεσινή ακροαματική διαδικασία κατέθεσε υπόμνημα και δεν παραστάθηκε στη συζήτηση.  Ούτε νομικός σύμβουλος του κράτους παρέστη ενώ από την πλευρά των 11 τουριστικών επιχειρήσεων, είναι αξιοσημείωτο ότι μόνο δύο εκπροσωπήθηκαν από δικηγόρο.Πηγή: ot.gr",https://www.tovima.gr/wp-content/uploads/2025/03/01/plaka-toyrismos-airbnb.jpg,Στα χέρια των ανώτατων δικαστικών του ΣτΕ βρίσκεται το μέλλον του Airbnb για τους παραδοσιακούς οικισμούς - Στη χθεσινή δίκη δεν παρέστησαν εκπρόσωποι του Δημοσίου
https://www.tovima.gr/2025/03/13/society/nekros-se-airbnb-stin-omonoia-erotiko-paixnidi-pou-pige-strava-eksetazoun-oi-arxes/,Νεκρός σε Airbnb στην Ομόνοια: Ερωτικό παιχνίδι που πήγε στραβά εξετάζουν οι Αρχές,13-03-2025,18:23,Κοινωνία,Newsroom,"Υπό την επήρεια αλκοόλ ή ουσιών ο 30χρονος που εντοπίστηκε νεκρός με σακούλα στο κεφάλι, σε διαμέρισμα βραχυχρόνιας μίσθωσης στην Ομόνοια.","Συναγερμός σήμανε το μεσημέρι της Πέμπτης 13/3 στην Ομόνοια, όταν άνδρας από τις ΗΠΑ, περίπου 30 ετών, βρέθηκε νεκρός σε Airbnb, επί της οδού Κολοκυνθούς.Το θύμα εντοπίστηκε από τον ιδιοκτήτη του διαμερίσματος δεμένο στο κρεβάτι με σακούλα στο κεφάλι και με τα χέρια του δεμένα με ζώνη από μπουρνούζι, ενώ δίπλα του βρέθηκε και φιάλη οξυγόνου.Στο σημείο έσπευσε κλιμάκιο της Ασφάλειας και ιατροδικαστής προκειμένου να εξετάσουν τον νεκρό και να διαπιστώσουν εάν πρόκειται για εγκληματική ενέργεια.Ο αστυνομικός συντάκτης των εφημερίδων «ΝΕΑ» και «ΒΗΜΑ», Βασίλης Λαμπρόπουλος, μιλώντας στο LIVE NEWS ανέφερε πως η εικόνα που δημιουργείται αρχικά είναι αυτή της δολοφονίας.Ωστόσο, η ΕΛ.ΑΣ εξετάζει σοβαρά το ενδεχόμενο ο άνδρας να έχασε τη ζωή του μόνος του από ένα ερωτικό παιχνίδι, το οποίο αφορά την πρόκληση ελεγχόμενης ασφυξίας με σκοπό την ερωτική ευχαρίστηση.Οι πληροφορίες του MEGA αναφέρουν πως ο άνδρας εισήλθε μόνος του στο Airbnb ενώ όταν νοίκιασε το δωμάτιο το βράδυ της Τετάρτης 12/03, ήταν υπό την επήρεια αλκοόλ ή ουσιών.Λίγο μετά τις 18.10, μετά από την εξέταση που έγινε από ιατροδικαστή και τους αρμόδιους αστυνομικούς, η σορός του άνδρα απομακρύνθηκε από το διαμέρισμα του δευτέρου ορόφου. Αστυνομικοί είχαν αποκλείσει τον δρόμο καθ’ όλη τη διάρκεια της διαδικασίας μεταφοράς.",https://www.tovima.gr/wp-content/uploads/2025/03/13/PAN_0821-e1741882912703.jpg,"Υπό την επήρεια αλκοόλ ή ουσιών ο 30χρονος που εντοπίστηκε νεκρός με σακούλα στο κεφάλι, σε διαμέρισμα βραχυχρόνιας μίσθωσης στην Ομόνοια."
https://www.tovima.gr/2025/03/13/society/thriler-stin-omonoia-nekros-kai-demenos-xeiropodara-enoikos-airbnb/,,,,,,,,,
https://www.tovima.gr/2025/02/04/finance/airbnb-poia-kindyneyoun-me-ekstra-xreoseis-prostima/,"Airbnb: Ποια κινδυνεύουν με έξτρα χρεώσεις, πρόστιμα",04-02-2025,11:33,Οικονομία,Μαρία Βουργάνα,Mπαράζ ηλεκτρονικών διασταυρώσεων στα μισθώματα ακινήτων τύπου Airbnb με τα στοιχεία στις φορολογικές δηλώσεις των ιδιοκτητών προγραμματίζει η ΑΑΔΕ. Αντίστροφη μέτρηση για «κλείδωμα» των εισοδημάτων του 2024,"Στο ραντάρ του φοροελεγκτικού μηχανισμού βρίσκονται τα εισοδήματα από ακίνητα τύπου Airbnb που αποκτούν χιλιάδες φορολογούμενοι, με την ΑΑΔΕ να προγραμματίζει μπαράζ ηλεκτρονικών διασταυρώσεων στα μισθώματα των βραχυχρόνιων μισθώσεων με τα στοιχεία που θα εμφανίσουν οι φορολογούμενοι στις φετινές φορολογικές δηλώσεις.Οι φορολογούμενοι που έχουν εντάξει τα ακίνητά τους σε πλατφόρμες βραχυχρόνιων μισθώσεων έχουν προθεσμία έως τις 28 Φεβρουαρίου 2025 για να οριστικοποιήσουν τα στοιχεία για τις μισθώσεις και τα έσοδα του 2024 στο Μητρώο της ΑΑΔΕ. Τα δεδομένα που θα δηλωθούν στην ηλεκτρονική πλατφόρμα θα καθορίσουν το φορολογητέο εισόδημα και τον τελικό φόρο που θα κληθούν να πληρώσουν.ΑΑΔΕ και δηλώσεις τύπου AirbnbΣύμφωνα με τα στοιχεία της ΑΑΔΕ, 2024 υποβλήθηκαν πάνω από 2,2 εκατ. αρχικές δηλώσεις για βραχυχρόνιες μισθώσεις και τα έσοδα για τους φορολογούμενους ανήλθαν σε 870 εκατ. ευρώ από 750 εκατ. ευρώ το 2023. Τα εισοδήματα αυτά, θα αποτυπωθούν στις φετινές φορολογικές δηλώσεις για να φορολογηθούν από το πρώτο ευρώ με συντελεστές 15% – 45%.Ιδιοκτήτες και διαχειριστές ακινήτων θα πρέπει έως το τέλος του μήνα να τσεκάρουν την ορθότητα των στοιχείων για τα ακίνητα και τα εισοδήματα του 2024 που έχει στη διάθεσή της ΑΑΔΕ και να διορθώσουν τυχόν λάθη και παραλείψεις. Όσοι φορολογούμενοι δεν φροντίζουν να οριστικοποιήσουν στο Μητρώο της ΑΑΔΕ τις δηλώσεις για τις βραχυχρόνιες μισθώσεις του 2024 κινδυνεύουν να φορολογηθούν στο 100% των εισοδημάτων που έχουν δηλωθεί με τις αρχικές δηλώσεις ακόμα και εάν δεν τα έχουν εισπράξει.Χωρίς πρόστιμο και χωρίς να αλλάζει ο Αριθμός Μητρώου Ακινήτου (Α.Μ.Α.) ο διαχειριστής του ακινήτου μπορεί να διορθώσει λανθασμένες καταχωρήσεις και να τροποποιεί στοιχεία (λοιποί δικαιούχοι εισοδήματος, ποσοστά εισοδήματος κ.λπ.). Με βάση τα οριστικά στοιχεία που θα δηλωθούν στο Μητρώο θα επιβληθεί ο φόρος στα εισοδήματα τα οποία μετά την υποβολή των φορολογικών δηλώσεων θα βρεθούν στο «μάτι» του φορο-ελεγκτικού μηχανισμού με στόχο να εντοπιστούν όσοι κρύβουν από την εφορία τα εισοδήματα που εισπράττουν από την εκμίσθωση των ακινήτων τους.Διασταυρώσεις – πρόστιμαΟι διασταυρώσεις θα γίνουν με τα δεδομένα που έχει λάβει η ΑΑΔΕ από τις πλατφόρμες Airbnb, Booking.com και VRBO. Στις περιπτώσεις που διαπιστωθεί ότι ακίνητα δεν έχουν δηλωθεί στο «Μητρώο Ακινήτων Βραχυχρόνιας Διαμονής», είτε αναρτήθηκαν σε ψηφιακές πλατφόρμες χωρίς εμφανή αναγραφή του Αριθμού Μητρώου Ακινήτου (Α.Μ.Α.) Βραχυχρόνιας Διαμονής ή του Ειδικού Σήματος Λειτουργίας (Ε.Σ.Λ.) ή του Μοναδικού Αριθμού Γνωστοποίησης (Μ.Α.Γ.) τότε οι φορολογούμενοι βρίσκονται αντιμέτωποι με τσουχτερά πρόστιμα. Ειδικότερα:1. Για μη εγγραφή στο Μητρώο Ακινήτων Βραχυχρόνιας Διαμονής επιβάλλεται αυτοτελές πρόστιμο ανά έτος, ίσο με το 50% των ακαθάριστων εσόδων του φορολογικού έτους που διαπράττεται η παράβαση το οποίο δεν μπορεί να είναι μικρότερο των 5.000 ευρώ. Σε περίπτωση υποτροπής εντός ενός έτους από την έκδοση της πράξης επιβολής του προστίμου, το πρόστιμο αυξάνεται στο διπλάσιο του αρχικώς επιβληθέντος.2. Για μη υποβολή ή υποβολή ανακριβούς Δήλωσης Βραχυχρόνιας Διαμονής το πρόστιμο είναι ίσο με το διπλάσιο του μισθώματος, όπως αυτό εμφανίζεται στην ψηφιακή πλατφόρμα, και σε περίπτωση εκπρόθεσμης Δήλωσης Βραχυχρόνιας Διαμονής επιβάλλεται αυτοτελές διοικητικό πρόστιμο ύψους 100 ευρώ.Τα πρόστιμα επιβάλλονται στον «Διαχειριστή» και σε περίπτωση που δεν προκύπτει ότι ο «Διαχειριστής» είναι υπεκμισθωτής ή τρίτος, το πρόστιμο επιβάλλεται σε βάρος του κύριου ή του επικαρπωτή του ακινήτου.Πηγή: ot.gr",https://www.tovima.gr/wp-content/uploads/2023/09/17/airbnb2.jpg,Mπαράζ ηλεκτρονικών διασταυρώσεων στα μισθώματα ακινήτων τύπου Airbnb με τα στοιχεία στις φορολογικές δηλώσεις των ιδιοκτητών προγραμματίζει η ΑΑΔΕ. Αντίστροφη μέτρηση για «κλείδωμα» των εισοδημάτων του 2024
https://www.tovima.gr/2025/01/20/finance/airbnb-poioi-glitonoun-apo-ti-nea-tropologia/,Airbnb: Ποιοι γλιτώνουν από τη νέα τροπολογία,20-01-2025,08:31,Οικονομία,Λάμπρος Καραγεώργος,Όλγα Κεφαλογιάννη: Ακούσαμε τους φορείς - Τι φέρνει η νέα τροπολογία για τα Airbnb.,"Οι αλλαγές της τελευταίας στιγμής διαφοροποίησαν σημαντικά το περιεχόμενο της επιχειρούμενης νομοθετικής παρέμβασης του υπουργείου Τουρισμού, με στόχο, την επιβολή κανόνων στα Airbnb.Οι τροποποιήσεις στο παραπέντε στο ψηφισθέν πλέον νομοσχέδιο «Θέσπιση προδιαγραφών ακινήτων βραχυχρόνιας μίσθωσης, περιβαλλοντική κατάταξη καταλυμάτων, απλούστευση διαδικασίας ίδρυσης τουριστικών επιχειρήσεων και ειδικότερες διατάξεις ελέγχου και ενίσχυσης πλαισίου τουριστικών υποδομών» μεταβάλλει σημαντικά το περιεχόμενο της αρχικής επιδιωκόμενης ρύθμισης.Ειδικότερα οι αλλαγές, στο άρθρο 3 του νομοσχεδίου για τις προδιαγραφές και στο άρθρο 5 για τις εξουσιοδοτικές διατάξεις, ουσιαστικά άλλαξαν όλο το αρχικό περιεχόμενο του νομοσχεδίου.Αναλυτικότερα από το άρθρο 3 απαλείφθηκε η λέξη «κατοικίας» με αποτέλεσμα να παραμείνουν και να «σωθούν» ως καταλύματα βραχυχρόνιας μίσθωσης και χώροι που πριν ήταν βιοτεχνίες, γραφεία κ.λ.π.Σημειώνεται ότι τη συγκεκριμένη διάταξη απέκλειε όσα καταλύματα είναι επαγγελματικοί ή βιομηχανικοί χώροι που άλλαξαν χρήση μετά το 2011, και σύμφωνα με τους εκπροσώπους του Συνδέσμου Εταιρειών Βραχυχρόνιας Μίσθωσης Ακινήτων (STAMA) μπαίνει φρένο στις επενδύσεις αυτές που ήδη είναι σε λειτουργία και σε καταλύματα που έχουν προσθέσει διαμερίσματα στο κέντρο των πόλεων.Ολγα Κεφαλογιάννη: Ακούσαμε τους φορείς«Ακούσαμε με προσοχή τις προτάσεις των φορέων που εκλήθησαν, τις αιτιάσεις της Αντιπολίτευσης, ακόμα και αν τις περισσότερες φορές ήταν στείρες και αυτό που θέλω να μείνει από τη συζήτηση σήμερα είναι ότι η βασική λειτουργική προδιαγραφή των ακινήτων που θα υπόκεινται σε βραχυχρόνια μίσθωση είναι να αποτελούν χώρους κύριας χρήσης, όπως αυτή ορίζεται ρητά στο άρθρο 2 του νέου Οικοδομικού Κανονισμού», είπε στη Βουλή η κ. Όλγα Κεφαλογιάννη, Υπουργός Τουρισμού.«Με τον τρόπο αυτό εξειδικεύουμε τη ρύθμιση βάσει των όσων ορίζονται στην πολεοδομική νομοθεσία» και πρόσθεσε «Περαιτέρω και για λόγους που αφορούν στη χρηστή διοίκηση, θεωρούμε ότι πρέπει να δοθεί εύλογος χρόνος προσαρμογής στις ρυθμίσεις που εισάγονται και έτσι ορίζουμε ότι η ισχύς του άρθρου 3 θα άρχεται την 1η-10- 2025» πρόσθεσε.Τελικά το άρθρο 3 του νομοσχεδίου τροποποιήθηκε ως εξής «Άρθρο 3 Προδιαγραφές ακινήτων που μισθώνονται βραχυχρόνια: Τα ακίνητα που μισθώνονται βραχυχρόνια, σύμφωνα με το άρθρο 111 του ν. 4446/2016 (Α΄ 240) πληρούν τις κάτωθι προδιαγραφές:αποτελούν χώρους κύριας χρήσης της παρ. 95 του άρθρου 2 του ν. 4067/2012 (Α΄ 79) και διαθέτουν φυσικό φωτισμό, αερισμό και κλιματισμό,διαθέτουν ασφάλιση έναντι αστικής ευθύνης για ζημιές ή ατυχήματα που μπορεί να προκληθούν,διαθέτουν υπεύθυνη δήλωση ηλεκτρολόγου εγκαταστάτη, πυροσβεστήρες και ανιχνευτές καπνού, ρελέ διαρροής ή ρελέ αντιηλεκτροπληξιακό και ενδείξεις σήμανσης διαφυγής, καιδιαθέτουν πιστοποιητικό μυοκτονίας και απεντόμωσης, φαρμακείο με είδη πρώτων βοηθειών, καθώς και οδηγό με τηλέφωνα πρώτης ανάγκης».Επισημαίνεται ότι η παρ. 95 του άρθρου 2 του νόμου 4067/2012 αναφέρει τα εξής: «95. Χώροι κύριας χρήσης των κτιρίων είναι όσοι προορίζονται για την εξυπηρέτηση της βασικής χρήσης του κτιρίου και την παραμονή των χρηστών του σε αυτούς, όπως είναι σε κτίρια κατοικίας τα υπνοδωμάτια, οι χώροι διημέρευσης, οι κουζίνες, τα γραφεία. Οι χώροι κύριας χρήσης έχουν για τα κτίρια που κατασκευάζονται μετά την έναρξη ισχύος του παρόντος ελεύθερο ύψος τουλάχιστον 2,65 μ».Η ανατροπήΗ αλλαγή αυτή της τελευταίας στιγμής αναδεικνύει πιο έντονα τις αντιφάσεις μιας ρύθμισης που ούτως η άλλως ήταν ελλιπής και αντιμετώπιζε αποσπασματικά τη συγκεκριμένη δραστηριότητα, έγραψε στα μέσα κοινωνικής δικτύωσης ο πρόεδρος της Πανελλήνιας Ομοσπονδίας Ξενοδόχων (ΠΟΞ) κ. Γιάννης Χατζής.Όσον αφορά τη νέα διατύπωση του άρθρου 5 «Εξουσιοδοτικές διατάξεις Μέρους Α’», όπως εκτιμάται επιφέρει σοβαρές αλλαγές καθώς με υπουργικές αποφάσεις μπορεί να τροποποιηθεί όλο το πλαίσιο λειτουργίας των καταλυμάτων τύπου Airbnb που αποφασίσθηκε μόλις δυο τρία άρθρα πριν.Ειδικότερα όπως αναφέρει η ψηφισθείσα διάταξη «Με κοινή απόφαση των Υπουργών Τουρισμού, Εθνικής Οικονομίας και Οικονομικών και Περιβάλλοντος και Ενέργειας δύναται να τροποποιούνται οι προδιαγραφές της παρ. 1 του άρθρου 3, να εξειδικεύονται ο τρόπος διενέργειας του ελέγχου και τα όργανα επιβολής των κυρώσεων, καθώς και να ρυθμίζεται κάθε άλλο θέμα σχετικό με την εφαρμογή του άρθρου 3, περί προδιαγραφών ακίνητων που μισθώνονται βραχυχρόνια».Πριν την τροποποίηση το άρθρο προέβλεπε ότι με υπουργική απόφαση μπορούσε να τροποποιηθούν μόνο οι προδιαγραφές «υγιεινής και ασφάλειας» του εν λόγω άρθρου.Διαβάστε ακόμα στον ot.gr:Airbnb: Στη Βουλή το νέο νομοσχέδιο – Οι ρυθμίσεις για τα τουριστικά καταλύματα",https://www.tovima.gr/wp-content/uploads/2025/01/20/akinita.jpg,Όλγα Κεφαλογιάννη: Ακούσαμε τους φορείς - Τι φέρνει η νέα τροπολογία για τα Airbnb.
https://www.tovima.gr/2025/01/08/finance/airbnb-oi-allages-pou-fernei-to-neo-nomosxedio-tou-ypourgeiou-tourismou/,Airbnb: Οι αλλαγές που φέρνει το νέο νομοσχέδιο του Υπουργείου Τουρισμού,08-01-2025,17:55,Οικονομία,Newsroom,Μεταξύ άλλων το νομοσχέδιο που κατατέθηκε στη Βουλή θεσπίζει για πρώτη φορά πλαίσιο λειτουργίας των ακινήτων που μισθώνονται βραχυχρόνια (Airbnb) με προδιαγραφές υγιεινής και ασφάλειας,"Κατατέθηκε στη Βουλή προς συζήτηση και ψήφιση το νέο νομοσχέδιο του υπουργείου Τουρισμού για τις βραχυχρόνιες μισθώσεις (Airbnb).Το σχέδιο νόμου αποτελεί συνέχεια των προηγούμενων νομοθετικών πρωτοβουλιών του υπουργείου (ν.5061/2023 και ν.5121/24) και εντάσσεται στο πλαίσιο της συνολικής στρατηγικής για ποιοτική ανάπτυξη του ελληνικού τουρισμού, με όρους βιωσιμότητας.Οι ρυθμίσεις για τα AirbnbΜεταξύ άλλων, οι ρυθμίσεις για τη βραχυχρόνια μίσθωση ακινήτων (Airbnb) αναφέρουν ότι θεσπίζεται για πρώτη φορά πλαίσιο λειτουργίας των ακινήτων που μισθώνονται βραχυχρόνια με προδιαγραφές υγιεινής και ασφάλειας.Προβλέπεται, επιπλέον, η δυνατότητα ελέγχου των ακινήτων αυτών από τις υπηρεσίες του υπουργείου Τουρισμού, σε συνεργασία με την Ανεξάρτητη Αρχή Δημοσίων Εσόδων.Κατά τα λοιπά, οι υπόλοιπες ρυθμίσεις του υπουργείου Τουρισμού αφορούν:Περιβαλλοντική Κατάταξη Ξενοδοχειακών καταλυμάτων: Θεσμοθετείται ένα πρωτοπόρο και καινοτόμο, σε παγκόσμιο επίπεδο, σύστημα κατάταξης των καταλυμάτων, με βάση την αρχή της βιωσιμότητας, λαμβάνοντας υπόψη το περιβαλλοντικό και κοινωνικό τους αποτύπωμα. Το σύστημα στηρίζεται σε πλαίσιο που επεξεργάστηκαν το Ξενοδοχειακό Επιμελητήριο Ελλάδος μαζί με το Τεχνικό Επιμελητήριο Ελλάδος. Οι εν λόγω διατάξεις έχουν ως γνώμονα τις αρχές της αειφορίας, με σκοπό η ανάπτυξη της τουριστικής επιχειρηματικής δραστηριότητας να πραγματοποιείται με όρους βιωσιμότητας.Στέγαση Προσωπικού: Δίνεται η δυνατότητα αξιοποίησης των εγκαταστάσεων δωματίων προσωπικού των ξενοδοχειακών καταλυμάτων (που θεσμοθετήθηκαν για πρώτη φορά με το άρθρο 66 του ν. 5121/2024) ώστε να διατίθενται προς μίσθωση από προσωπικό του ευρύτερου δημοσίου τομέα (όπως ενδεικτικά ιατρών και νοσηλευτών του ΕΣΥ, Κέντρων Υγείας, δασκάλων και καθηγητών, πυροσβεστών εποχικής απασχόλησης κ.λπ.).Ρυθμίσεις για τα χιονοδρομικά κέντρα: Παρέχεται η δυνατότητα εμπλουτισμού των ειδικών αυτών τουριστικών υποδομών, με υπηρεσίες ψυχαγωγίας και δραστηριότητες στις ορεινές περιοχές της χώρας καθ’ όλη την διάρκεια του χρόνου.Κολυμβητικές Δεξαμενές: Με τις προτεινόμενες ρυθμίσεις δίνεται η δυνατότητα εκτέλεσης κάθε αναγκαίου έργου για την άντληση και απάντληση θαλασσίου ύδατος προκειμένου να χρησιμοποιηθεί σε κολυμβητική δεξαμενή (πισίνα) κύριου ή μη κύριου τουριστικού καταλύματος. Η συγκεκριμένη ρύθμιση εισάγεται στο πλαίσιο της ανάγκης προστασίας των περιορισμένων υδάτινων πόρων, ειδικά σε περιοχές με λειψυδρία, την ορθολογικότερη διαχείριση των αποθεμάτων νερού και τη διασφάλιση της ύπαρξης αδιάλειπτης πηγής νερού, ιδίως, κατά τις περιόδους υψηλής τουριστικής ζήτησης.Προσβασιμότητα σε τουριστικούς λιμένες: Απλοποιείται η διαδικασία υλοποίησης έργων προσβασιμότητας στους τουριστικούς λιμένες. Η ρύθμιση αυτή εντάσσεται στο πλαίσιο της εθνικής στρατηγικής “μια Ελλάδα με όλους για όλους” για τη διασφάλιση της ανεμπόδιστης πρόσβασης των ΑμεΑ.Γραφεία ενοικιάσεως αυτοκινήτων: Απλοποιείται η διαδικασία ίδρυσης και λειτουργίας των γραφείων ενοικιάσεως αυτοκινήτων, επιχειρήσεων εκμίσθωσης μοτοσικλετών, τρίτροχων και τετράτροχων οχημάτων άνω των πενήντα (50) κυβικών εκατοστών και ναυλομεσιτικών γραφείων, τα οποία, πλέον, υπάγονται, στο καθεστώς της γνωστοποίησης. Η συγκεκριμένη νομοθετική παρέμβαση προωθεί την ελεύθερη και απρόσκοπτη ανάπτυξη της επιχειρηματικής δραστηριότητας, απαλλαγμένη από γραφειοκρατικές αγκυλώσεις και καθυστερήσεις.Οι νέες νομοθετικές ρυθμίσεις απαντούν στις σύγχρονες προκλήσεις και διασφαλίζουν την ανταγωνιστικότητα και την ανθεκτικότητα του ελληνικού Τουρισμού, και στοχεύουν στην ενίσχυση της επισκεψιμότητας στον χώρο και χρόνο, με σεβασμό στο περιβάλλον, τις τοπικές κοινωνίες και τον άνθρωπο.Διαβάστε ακόμα στον ot.grΕλ. Βενιζέλος: Αυξημένη κατά 13,1% η κίνηση το 2024 – Άγγιξαν τα 31,85 εκατ. οι επιβάτες [πίνακες]",https://www.tovima.gr/wp-content/uploads/2024/10/15/akinita.jpg,Μεταξύ άλλων το νομοσχέδιο που κατατέθηκε στη Βουλή θεσπίζει για πρώτη φορά πλαίσιο λειτουργίας των ακινήτων που μισθώνονται βραχυχρόνια (Airbnb) με προδιαγραφές υγιεινής και ασφάλειας
https://www.tovima.gr/2025/01/04/finance/airbnb-pos-tha-forologountai-apo-to-2025/,Airbnb: Πώς θα φορολογούνται το 2025,04-01-2025,11:03,Οικονομία,Μελίνα Ζιάγκου,Όσα πρέπει να ξέρουν οι ιδιοκτήτες ακινήτων που τα μισθώνουν βραχυχρόνια - Ο οδηγός της ΑΑΔΕ.,"Με αλματώδεις ρυθμούς κερδίζουν έδαφος οι βραχυχρόνιες μισθώσεις (τύπου airbnb) στην Ελλάδα.Χαρακτηριστικό της μεγέθυνσης του κλάδου είναι το γεγονός ότι, σύμφωνα με τα επίσημα στοιχεία της ΑΑΔΕ, το 2017 τα φορολογικά έσοδα ήταν περίπου 70 εκατ. ευρώ, πέρυσι έφθασαν τα 740 εκατ. ευρώ, ενώ φέτος στο πρώτο 9μηνο ανήλιαν σε 742 εκατ. ευρώ έναντι 640 εκατ. ευρώ στο αντίστοιχο διάστημα του 2023. Ο ίδιος ο διοικητής της αρχής, Γιώργος Πιτσιλής, έχει διατυπώσει την εκτίμηση ότι στο τέλος της χρονιάς τα φορολογικά έσοδα αναμενόταν πως θα είχαν ανέλθει σε 830 εκατ. ευρώ.Ακόμη, σύμφωνα με τα στοιχεία του ινστιτούτου του Συνδέσμου Ελληνικών Τουριστικών Επιχειρήσεων (ΙΝΣΕΤΕ), τον Νοέμβριο του 2024 τα καταλύματα αυξήθηκαν στις 205.000 έναντι 185.000 καταλυμάτων τον αντίστοιχο περυσινό μήνα, παρουσιάζοντας ετήσια αύξηση κατά 20.000 μονάδες.Στην πράξη αυτό ισοδυναμεί με επιπλέον 90.000 κρεβάτια, καθώς τον Νοέμβριο διετίθενται 920.000 κλίνες έναντι 830.000 τον αντίστοιχο μήνα του 2023.Τα στοιχεία της εξειδικευμένης εταιρείας AirDNA, καταγράφουν για την Ελλάδα διψήφιο ποσοστό αύξησης 20,1% σε επίπεδο ζήτησης, συγκριτικά με το αντίστοιχο περσινό διάστημα, κατατάσσεται στην έκτη θέση μεταξύ των 20 υπό εξέταση ευρωπαϊκών κρατών.Οδηγίες προς ναυτιλλομένουςΠότε μια μίσθωση χαρακτηρίζεται ως βραχυχρόνια, ποιες μισθώσεις δεν αναγνωρίζονται ως τέτοιες και πότε παύει να θεωρείται βραχυχρόνια η μίσθωση, πώς φορολογείται το εισόδημα που αποκτάται από τη Βραχυχρόνια Μίσθωση και σε δεκάδες άλλα ερωτήματα που απασχολούν τους ιδιοκτήτες ακινήτων οι οποίοι βρίσκονται αντιμέτωποι με το νέο νομοθετικό πλαίσιο απαντά ο χρηστικός οδηγός που εξέδωσε η ΑΑΔΕ. Στον οδηγό δίνονται χρήσιμες πληροφορίες με τη μορφή ερωτήσεων – απαντήσεων τις οποίες μπορεί κανείς να αξιοποιήσει για να αποφύγει παγίδες και να προετοιμαστεί κατάλληλα για το φορολογικό καθεστώς που διέπει το airbnb.Τι ορίζεται ως βραχυχρόνια μίσθωση;Από 1.1.2024 και εφεξής, ως βραχυχρόνια μίσθωση ορίζεται η μίσθωση ή υπεκμίσθωση ακινήτου διάρκειας έως και 59 ημερών, εφόσον τα ακίνητα εκμισθώνονται επιπλωμένα χωρίς την παροχή οποιασδήποτε υπηρεσίας πλην των κλινοσκεπασμάτων (εφεξής στο κείμενο Βραχυχρόνια Μίσθωση). Άρα, από 1.1.2024 ο χαρακτηρισμός μιας μίσθωσης ως βραχυχρόνιας ή μη είναι ανεξάρτητος από το αν η μίσθωση συνάπτεται ή όχι μέσω ψηφιακής πλατφόρμας.Διευκρινίζεται, επίσης, ότι το όριο των 59 ημερών αναφέρεται στη διάρκεια κάθε μίσθωσης κι όχι στο σύνολο των ημερών που ένα ακίνητο δύναται να μισθώνεται βραχυχρόνια μέσα στο έτος.Ποιες μισθώσεις δεν εμπίπτουν στον ορισμό της Βραχυχρόνιας Μίσθωσης;Από 1.1.2024, δεν εμπίπτουν στο ορισμό της Βραχυχρόνιας Μίσθωσης:α) Η μίσθωση ακινήτου με διάρκεια 60 ημερών και άνω θεωρείται πλέον μακροχρόνια και υφίσταται υποχρέωση υποβολής Δήλωσης Πληροφοριακών Στοιχείων Μίσθωσης Ακίνητης Περιουσίας σύμφωνα με τα όσα ορίζονται στην ΠΟΛ 1162/2018 (Β΄3579) β) Η μίσθωση ακινήτου με παροχή επιπλέον υπηρεσιών πέραν των κλινοσκεπασμάτων. Σε αυτή την περίπτωση το ακίνητο θεωρείται τουριστικό κατάλυμα και πρέπει να γίνει έναρξη επιχειρηματικής δραστηριότητας στην ΑΑΔΕ.Όταν συνάπτω Βραχυχρόνιες Μισθώσεις εκτός ψηφιακών πλατφορμών, υποχρεούμαι σε εγγραφή στο Μητρώο Ακίνητων Βραχυχρόνιας Διαμονής της ΑΑΔΕ;Ναι, καθώς από 1.1.2024 και οι μισθώσεις μέχρι και 59 ημέρες που συνάπτονται εκτός ψηφιακών πλατφορμών, θεωρούνται Βραχυχρόνιες Μισθώσεις και ως εκ τούτου υπόκεινται στην υποχρέωση εγγραφής στο Μητρώο Ακινήτων Βραχυχρόνιας Διαμονής και απόκτησης Αριθμού Μητρώου Ακινήτου (εφεξής ΑΜΑ) καθώς και στην υποβολή Δήλωσης Βραχυχρόνιας Διαμονής.Υπάρχουν άλλοι περιορισμοί που πρέπει να λαμβάνονται υπόψη για την διάθεση ακινήτων για βραχυχρόνια μίσθωση πέραν της διάρκειάς της και της απουσίας άλλων πρόσθετων υπηρεσιών πλην της παροχής κλινοσκεπασμάτων;Όχι, εκτός εάν τεθούν μελλοντικά, με κοινή απόφαση των Υπουργών Εθνικής Οικονομίας και Οικονομικών, Ανάπτυξης και Τουρισμού όπως προβλέπεται στην παρ. 8 του άρ. 111 του ν. 4446/2016, όπως ισχύει.Τι ισχύει όταν κατά την διάρκεια της μίσθωσης συμφωνηθεί η αναμίσθωση του ακινήτου στον ίδιο μισθωτή;Eφόσον, κατά την διάρκεια της μίσθωσης, συμφωνηθεί η αναμίσθωση του ακινήτου στον ίδιο μισθωτή, η χρονική διάρκεια της αναμίσθωσης, για τον χαρακτηρισμό της μίσθωσης ως βραχυχρόνιας ή μη, εξετάζεται αυτοτελώς. Για παράδειγμα σε περίπτωση που κατά τη διάρκεια βραχυχρόνιας μίσθωσης από 10.06.2024 μέχρι 30.07.2024 (ημερομηνία αναχώρησης 31.07.2024), ήτοι διάρκειας 51 ημερών, συμφωνηθεί η διαμονή του μισθωτή μέχρι τις 12.08.2024 (ημερομηνία αναχώρησης 13.08.2024), με αποτέλεσμα η συνολική διάρκεια της διαμονής του να ανέρχεται σε 64 ημέρες, θεωρείται ότι έχει συναφθεί δεύτερη μίσθωση από 31.07.2024 έως 12.08.2024, διάρκειας 13 ημερών η οποία είναι επίσης βραχυχρόνια.Αλλάζει ο χαρακτηρισμός μια μίσθωσης, η οποία δεν είναι βραχυχρόνια, σε περίπτωση πρόωρης αποχώρησης του μισθωτή εντός των πρώτων 59 ημερών;Όχι, στην περίπτωση αυτή, ο χαρακτηρισμός της μίσθωσης ως μακροχρόνιας δεν μεταβάλλεται.Mπορεί ένα ακίνητο να διατίθεται και για βραχυχρόνια και για μακροχρόνια μίσθωση;Ναι, και κάθε περίπτωση μίσθωσης θα αντιμετωπίζεται ανάλογα με τη διάρκειά της.Δηλαδή αν η διάρκεια είναι 60 ημέρες και άνω θα υποβληθεί Δήλωση Πληροφοριακών Στοιχείων Μίσθωσης Ακίνητης Περιουσίας, ενώ αν είναι έως 59 ημέρες θα υποβληθεί Δήλωση Βραχυχρόνιας Διαμονής.Τι ορίζεται ως ακίνητο στη Βραχυχρόνια Μίσθωση;Ο ορισμός του ακινήτου είναι κρίσιμος στη Βραχυχρόνια Μίσθωση για δυο λόγους:α) κάθε ακίνητο Βραχυχρόνιας Μίσθωσης πρέπει να λάβει Αριθμό Μητρώου Ακινήτου (ΑΜΑ)β) ειδικά για τα φυσικά πρόσωπα, ο αριθμός των ακινήτων που διαθέτουν για βραχυχρόνια μίσθωση καθορίζει τον τρόπο φορολόγησης του εισοδήματος που αποκτάται από την εν λόγω μίσθωση.Πιο συγκεκριμένα, σύμφωνα με το άρ. 111 του ν. 4446/2016, ως ακίνητο στη Βραχυχρόνια Μίσθωση ορίζεται: α. το διαμέρισμα,β. η μονοκατοικία, εξαιρουμένων των μονοκατοικιών οι οποίες έχουν χαρακτηριστεί ως τέτοιες λόγω της κατάργησης της σύστασης οριζόντιας ιδιοκτησίας,γ. οποιαδήποτε άλλη μορφή οικήματος με δομική και λειτουργική αυτοτέλεια,δ. τα δωμάτια εντός διαμερισμάτων ή μονοκατοικιών.Ως προς την περ. δ’, σημειώνουμε ότι ως ακίνητο νοείται και το δωμάτιο εντός διαμερίσματος όταν διατίθεται για Βραχυχρόνια Μίσθωση μεμονωμένα απ’ τους υπόλοιπους χώρους του ίδιου διαμερίσματος, άρα και για αυτό το δωμάτιο πρέπει να λαμβάνεται ξεχωριστός ΑΜΑ.Σημειώνεται ότι σε περίπτωση διάθεσης ενός ακινήτου για βραχυχρόνια μίσθωση είτε εξ’ ολοκλήρου ως ενιαίο χώρο είτε τμηματικά ως μεμονωμένους χώρους (τμηματική μίσθωση ακινήτου), θα πρέπει να λαμβάνονται ξεχωριστοί ΑΜΑ και για όλο το ακίνητο και για κάθε χώρο που διατίθεται διακριτά για βραχυχρόνια μίσθωση.Διευκρινίζεται επίσης, ότι σε περίπτωση που φυσικό πρόσωπο διαθέτει για Βραχυχρόνια Μίσθωση δύο δωμάτια (δωμάτιο Α και δωμάτιο Β), εντός του ίδιου διαμερίσματος/μονοκατοικίας, για τα οποία έχει λάβει δύο διαφορετικούς ΑΜΑ καθώς και έναν τρίτο ΑΜΑ για τη μίσθωση των δύο δωματίων (δωμάτιο Α+Β) από κοινού, (δηλαδή οι δύο αριθμοί αφορούν τη μίσθωση κάθε δωματίου ξεχωριστά και ο ένας την από κοινού μίσθωση των δύο δωματίων), τότε το φυσικό πρόσωπο θεωρείται ότι διαθέτει δύο και όχι τρία ακίνητα για Βραχυχρόνια Μίσθωση.Πώς φορολογείται το εισόδημα που αποκτάται από τη Βραχυχρόνια Μίσθωση;Από 1.1.2024 το εισόδημα από «Βραχυχρόνια μίσθωση» φορολογείται:α) ως εισόδημα από ακίνητη περιουσία ήβ) ως εισόδημα από επιχειρηματική δραστηριότητα,Σύμφωνα με τα κάτωθι:α) Εισόδημα από ακίνητη περιουσία:Το εισόδημα που αποκτάται από φυσικά πρόσωπα λόγω Βραχυχρόνιας Μίσθωσης μέχρι δύο (2) ακινήτων (2 επιπλωμένα ακίνητα χωρίς την παροχή άλλης υπηρεσίας πλην κλινοσκεπασμάτων). Σ’ αυτήν την περίπτωση έχουν εφαρμογή οι διατάξεις του άρ. 39 και η παρ. 4 του άρ. 40 του ν. 4172/2013.β) Εισόδημα από επιχειρηματική δραστηριότητα:Το εισόδημα που αποκτάται:α) από νομικά πρόσωπα ή νομικές οντότητες (ανεξαρτήτως αριθμού ακινήτων)β) από φυσικά πρόσωπα τα οποία εκμισθώνουν 3 ή περισσότερα ακίνηταΜπορεί να κάνει έναρξη επιχειρηματικής δραστηριότητας φυσικό πρόσωπο που πραγματοποιεί Βραχυχρόνια Μίσθωση μέχρι δύο (2) ακινήτων επιπλωμένων χωρίς την παροχή οποιασδήποτε άλλης υπηρεσίας πλην της παροχής κλινοσκεπασμάτων) ώστε να αποκτά εισόδημα από επιχειρηματική δραστηριότητα σύμφωνα με τις διατάξεις του άρ. 21 του ΚΦΕ;Ένα φυσικό πρόσωπο που πραγματοποιεί Βραχυχρόνια Μίσθωση μέχρι δύο (2) ακινήτων επιπλωμένων χωρίς την παροχή οποιασδήποτε άλλης υπηρεσίας πλην της παροχής κλινοσκεπασμάτων αποκτά σε κάθε περίπτωση εισόδημα από ακίνητη περιουσία και εφαρμόζονται το άρ. 39 και η παρ. 4 του άρ.υ 40 του ΚΦΕ και όχι από επιχειρηματική δραστηριότητα.Υπάγεται σε ΦΠΑ το εισόδημα από Βραχυχρόνια Μίσθωση;Πρακτικά, ο τρόπος φορολόγησης από πλευράς ΦΠΑ των Βραχυχρόνιων Μισθώσεων ταυτίζεται με τον τρόπο φορολόγησης από πλευράς φορολογίας εισοδήματος.Έτσι, απαλλάσσεται από τον ΦΠΑ η Βραχυχρόνια Μίσθωση από εκμισθωτές φυσικά πρόσωπα που διαθέτουν μέχρι και δύο (2) ακίνητα, ενώ υπάγεται σε ΦΠΑ με συντελεστή 13% η Βραχυχρόνια Μίσθωση ακινήτων από εκμισθωτές νομικά πρόσωπα, ανεξάρτητα από τον αριθμό των ακινήτων που εκμεταλλεύονται, καθώς και από φυσικά πρόσωπα που εκμεταλλεύονται από τρία (3) ακίνητα και άνω.(Δείτε σχετικά την ερώτηση εννιά (9), «Πώς φορολογείται το εισόδημα που αποκτάται από τη Βραχυχρόνια Μίσθωση;»)Διευκρινίζεται ότι εφόσον ο εκμισθωτής είναι φυσικό πρόσωπο που διαθέτει τουλάχιστον τρία (3) ακίνητα για Βραχυχρόνια Μίσθωση, υπάγεται σε ΦΠΑ για το σύνολο των ακινήτων που εκμεταλλεύεται.Πώς προσδιορίζεται ο αριθμός των ακινήτων που ένα φυσικό πρόσωπο διαθέτει για Βραχυχρόνια Μίσθωση;Για τον προσδιορισμό του αριθμού των ακινήτων που ένα φυσικό πρόσωπο διαθέτει για βραχυχρόνια μίσθωση λαμβάνεται υπόψη ο αριθμός των ΑΜΑ που έχει λάβει, με εξαίρεση την περίπτωση που ένα φυσικό πρόσωπο διαθέτει για Βραχυχρόνια Μίσθωση ένα διαμέρισμα/μονοκατοικία είτε ως ενιαίο χώρο είτε ως δύο δωμάτια διακριτά, κατά την οποία θεωρείται ότι εκμεταλλεύεται μόνο δύο ακίνητα για Βραχυχρόνια Μίσθωση.Νομικό Πρόσωπο με ένα ακίνητο που διατίθεται για βραχυχρόνια μίσθωση, υπάγεται στο καθεστώς ΦΠΑ;Ναι. Τα νομικά πρόσωπα που δραστηριοποιούνται στην εκμετάλλευση ακινήτων γιαΒραχυχρόνια Μίσθωση θα πρέπει από 1.1.2024 να υπαχθούν στο κανονικό καθεστώς ΦΠΑ ανεξάρτητα από τον αριθμό των ακινήτων που εκμεταλλεύονται και ανεξάρτητα από το αν παρέχουν ή όχι πρόσθετες υπηρεσίες, πέραν της παροχής κλινοσκεπασμάτων.Σε περίπτωση συνιδιοκτησίας ακινήτου πώς φορολογούνται τα εισοδήματα;Σε περίπτωση συνιδιοκτησίας ακινήτου Βραχυχρόνιας Μίσθωσης, η κατηγορία του εισοδήματος που αποκτάται, σύμφωνα με τις διατάξεις του άρ. 39Α του ΚΦΕ, κρίνεται ατομικά για κάθε ένα εκ των φυσικών προσώπων συνιδιοκτητών. Για παράδειγμα, στην περίπτωση που ένα φυσικό πρόσωπο (Α) διαθέτει για βραχυχρόνια μίσθωση δύο ακίνητα στα οποία κατέχει το εκατό τοις εκατό (100%) της πλήρους κυριότητας και ένα τρίτο ακίνητο στο οποίο κατέχει το πενήντα τοις εκατό (50%) της πλήρους κυριότητας και το άλλο πενήντα τοις εκατό (50%) το κατέχει ένα άλλο φυσικό πρόσωπο (Β), το οποίο δεν διαθέτει άλλο ακίνητο για βραχυχρόνια μίσθωση, τότε μόνο ο Α αποκτά εισόδημα από επιχειρηματική δραστηριότητα, καθώς διαθέτει τρία ακίνητα για βραχυχρόνια μίσθωση, ενώ ο Β αποκτά εισόδημα από ακίνητα, καθώς διαθέτει μόνο ένα ακίνητο για βραχυχρόνια μίσθωση.Ο τρόπος φορολόγησης του Διαχειριστή συμπαρασύρει τον τρόπο φορολόγησης του ιδιοκτήτη/συνιδιοκτητών;Ο κανόνας είναι ότι οι υποχρεώσεις των εμπλεκόμενων μερών στη Βραχυχρόνια Μίσθωση καθορίζονται για τον καθένα αυτοτελώς. Πρέπει, ωστόσο, να ληφθούν υπόψη οι παρακάτω περιπτώσεις (α, β, γ) για το πότε αναιρείται ο εν λόγω κανόνας.Συγκεκριμένα:α) Ο τρόπος φορολόγησης του Διαχειριστή δεν συμπαρασύρει τον τρόπο φορολόγησης του ιδιοκτήτη (ή των συνιδιοκτητών) όταν ο Διαχειριστής αποκτά την ιδιότητα αυτή βάσει σύμβασης μίσθωσης που έχει συνάψει με τον ιδιοκτήτη (ή τους συνιδιοκτήτες) του ακινήτου και στην οποία προβλέπεται το δικαίωμα υπεκμίσθωσης για σκοπούς Βραχυχρόνιας Μίσθωσης. Εδώ ο ιδιοκτήτης (ή οι συνιδιοκτήτες) εκμισθώνουν το ακίνητο με μακροχρόνια μίσθωση. Ως εκ τούτου, το εισόδημα που προκύπτει για τον ιδιοκτήτη (ή τους συνιδιοκτήτες) του ακινήτου φορολογείται βάσει των διατάξεων ως εισόδημα από ακίνητη περιουσία, ανεξάρτητα από τον τρόπο φορολόγησης του Διαχειριστή. Συνεπώς, στην περίπτωση αυτή, ισχύει ο κανόνας ότι οι υποχρεώσεις των εμπλεκόμενων μερών καθορίζονται για τον καθένα αυτοτελώς.Παραδείγματα:Φυσικό πρόσωπο-Διαχειριστής έχει τρεις (3) ΑΜΑ με σύμβαση μίσθωσης (και δικαίωμα υπεκμίσθωσης) από τρεις (3) διαφορετικούς ιδιοκτήτες. Ο Διαχειριστής υποχρεούται σε έναρξη επιχειρηματικής δραστηριότητας (λόγω των τριών (3) ΑΜΑ), οι ιδιοκτήτες όχι (είναι μακροχρόνιοι εκμισθωτές).Φυσικό πρόσωπο-Διαχειριστής έχει τρεις (3) ΑΜΑ με σύμβαση μίσθωσης (και δικαίωμα υπεκμίσθωσης) από έναν και μόνο ιδιοκτήτη. Ο Διαχειριστής υποχρεούται σε έναρξη επιχειρηματικής δραστηριότητας (λόγω των τριών (3) ΑΜΑ), ο ιδιοκτήτης όχι (είναι μακροχρόνιος εκμισθωτής).Φυσικό πρόσωπο-Διαχειριστής έχει έναν (1) ΑΜΑ με σύμβαση μίσθωσης (με δικαίωμα υπεκμίσθωσης) από τρεις (3) διαφορετικούς ιδιοκτήτες. Κανένας εκ των προσώπων αυτών (συνιδιοκτήτες, διαχειριστής) δεν έχει υποχρέωση έναρξης εργασιών.β) Αν ο Διαχειριστής είναι και συνιδιοκτήτης ακινήτου Βραχυχρόνιας Μίσθωσης (στην περίπτωση που δεν υπάρχει σύμβαση μίσθωσης από τους υπόλοιπους συνιδιοκτήτες προς τον Διαχειριστή-συνιδιοκτήτη), τότε ο ανωτέρω κανόνας υπάρχει περίπτωση να μην ισχύει, και οι συνιδιοκτήτες (φυσικά πρόσωπα) να έχουν υποχρέωση έναρξης επιχειρηματικής δραστηριότητας αναλόγως του αριθμού των ακινήτων που διαθέτουν για βραχυχρόνια μίσθωση. Παραδείγματα κατανόησηςΤέσσερα (4) φυσικά πρόσωπα είναι από κοινού συνιδιοκτήτες τεσσάρων (4) ακινήτων Βραχυχρόνιας Μίσθωσης και Διαχειριστής είναι ένας εξ αυτών (ή κάποιοι εξ αυτών, αδιάφορο αν είναι ο ίδιος πάντα). Αφού οι ΑΜΑ είναι τέσσερις (4), έχουν όλοι ιδιοκτησία επί αυτών (και ανεξαρτήτως επιμέρους ποσοστών) και αφού, όπως αναφέραμε, δεν υπάρχει μισθωτήριο μακροχρόνιας μίσθωσης, τότε και οι τέσσερις (4) πρέπει να κάνουν έναρξη επιχειρηματικής δραστηριότητας. Φυσικό πρόσωπο έχει συνιδιοκτησία επί τεσσάρων (4) ακινήτων Βραχυχρόνιας Μίσθωσης. Τα τρία (3) ακίνητα μαζί με τους Α και Β και το ένα με τον Γ. Τόσο εκείνος όσο και οι Α και Β, υποχρεούνται σε έναρξη επιχειρηματικής δραστηριότητας λόγω των τριών (3) ΑΜΑ τους. Ο Γ δεν υποχρεούται σε έναρξη διότι έχει έναν (1) ΑΜΑ.γ) Σε περίπτωση που οι υπόλοιποι συνιδιοκτήτες έχουν εκμισθώσει τα ποσοστά ιδιοκτησίας τους επί του ακινήτου στον Διαχειριστή – συνιδιοκτήτη και παράλληλα του έχουν παραχωρήσει το δικαίωμα υπεκμίσθωσης, τότε μόνο ο Διαχειριστής – συνιδιοκτήτης θεωρείται ότι προβαίνει σε Βραχυχρόνια Μίσθωση του ακινήτου και θα πρέπει να εξετάσει την υποχρέωση έναρξης επιχειρηματικής δραστηριότητας αναλόγως του αριθμού των ακινήτων που διαθέτει για βραχυχρόνια μίσθωση ενώ το εισόδημα που προκύπτει για τους υπόλοιπους συνιδιοκτήτες φορολογείται ως εισόδημα από ακίνητη περιουσία.Ποιες υποχρεώσεις της Βραχυχρόνιας Μίσθωσης είναι κοινές για όλους, ανεξαρτήτως τους τρόπου φορολόγησης των σχετικών εισοδημάτων;α) Εγγραφή στο μητρώο ακίνητων Βραχυχρόνιας Μίσθωσης της ΑΑΔΕ και λήψη ΑΜΑ με εξαίρεση τα πρόσωπα της παρ. 5 του άρ. 46 του ν. 4179/2013.β) Αναγραφή του ΑΜΑ σε εμφανές σημείο κατά την ανάρτηση ακινήτου στις ψηφιακές πλατφόρμες καθώς και σε κάθε μέσο προβολής του ακινήτου.γ) Υποβολή Δηλώσεων Βραχυχρόνιας Διαμονής για κάθε έναν (1) ΑΜΑ.δ) Οριστικοποίηση του πίνακα συνδικαιούχων εισοδήματος έως 28/2 του έτους υποβολής των δηλώσεων φορολογίας εισοδήματος.Οι λοιπές υποχρεώσεις διαχωρίζονται αναλόγως του τρόπου φορολόγησης του κάθε εμπλεκομένου.Ποιες άλλες είναι οι υποχρεώσεις από τη Βραχυχρόνια Μίσθωση αναλόγως του τρόπου φορολόγησης του φορολογούμενου;Διακρίνουμε δύο μεγάλες κατηγορίες:α. τα Φυσικά Πρόσωπα (πρόσωπα δηλαδή χωρίς υποχρέωση έναρξης και ατομικές επιχειρήσεις) καιβ. τα Νομικά Πρόσωπα (εταιρείες και λοιπές νομικές οντότητες). Α. ΦΥΣΙΚΑ ΠΡΟΣΩΠΑΑ1. Φυσικά Πρόσωπα με Βραχυχρόνια Μίσθωση έως δύο (2) ακίνητων (δηλαδή με μόνη παροχή τα κλινοσκεπάσματα και διάρκεια κάθε μίσθωσης έως και 59 ημέρες): α) Υποβολή δηλώσεων Τέλους Ανθεκτικότητας στην κλιματική κρίση.β) Δήλωση φορολογίας εισοδήματος (Ε1+Ε2)Α2. Φυσικά Πρόσωπα με Βραχυχρόνια Μίσθωση τριών (3) ακίνητων και άνω (μόνη παροχή τα κλινοσκεπάσματα και διάρκεια κάθε μίσθωσης έως και 59 ημέρες):α) Σε αυτή την περίπτωση πρέπει να γίνει έναρξη επιχειρηματικής δραστηριότηταςβ) Υποβολή δηλώσεων Τέλους Ανθεκτικότητας στην κλιματική κρίση και τέλους Παρεπιδημούντωνγ) Υποβολή δηλώσεων ΦΠΑδ) Υποβολή Ε3+Ε1ε) Υποχρεώσεις από ΕΛΠ (πχ mydata). Β. ΝΟΜΙΚΑ ΠΡΟΣΩΠΑΝομικά πρόσωπα ή νομικές οντότητες που πραγματοποιούν Βραχυχρόνιες Μισθώσεις (δηλαδή με μόνη παροχή τα κλινοσκεπάσματα και διάρκεια κάθε μίσθωσης έως και 59 ημέρες):α) Υποβολή δηλώσεων Τέλους Ανθεκτικότητας στην κλιματική κρίση και τέλους Παρεπιδημούντωνβ) Υποβολή δηλώσεων ΦΠΑγ) Ε3+Νδ)Υποχρεώσεις από ΕΛΠ (πχ mydata).Ποιοι είναι οι ΚΑΔ της Βραχυχρόνιας Μίσθωσης;Τα φυσικά ή νομικά πρόσωπα ή νομικές οντότητες που πραγματοποιούν Βραχυχρόνιες Μισθώσεις πρέπει να δηλώνουν τους δύο παρακάτω ΚΑΔ, αναλόγως αν η μίσθωση γίνεται με ή χωρίς τη διαμεσολάβηση ψηφιακών πλατφορμών:55.20.11.06 Υπηρεσίες βραχυχρόνιας μίσθωσης ακινήτων μέσω των ψηφιακών πλατφορμών στο πλαίσιο της οικονομίας του διαμοιρασμού (Α.1010/2024, ΦΕΚ Β’ 497)55.20.11.07 Υπηρεσίες βραχυχρόνιας μίσθωσης ακινήτων εκτός των ψηφιακών πλατφορμών της οικονομίας του διαμοιρασμού (Α.1018/2024, ΦΕΚ Β’ 856)Λοιπά ακίνητα εκτός Βραχυχρόνιας Μίσθωσης, προσμετρούνται στον υπολογισμό των τριών (3) ακινήτων που συνεπιφέρουν υποχρέωση έναρξης επιχειρηματικής δραστηριότητας;Όχι, για τον προσδιορισμό των ακινήτων που ένα φυσικό πρόσωπο εκμεταλλεύεται γιαΒραχυχρόνια Μίσθωση δεν λαμβάνονται υπόψη τυχόν άλλα ακίνητα εκτός πλαισίου Βραχυχρόνιας Μίσθωσης. Για παράδειγμα, φυσικό πρόσωπο που έχει στην κυριότητά του τέσσερα (4) ακίνητα, εκ των οποίων διαθέτει μόνο τα δύο (2) για Βραχυχρόνια Μίσθωση, ενώ για τα άλλα δύο (2) έχει συνάψει συμβάσεις αστικής μίσθωσης μακροχρόνιας διάρκειας (60 ημέρες και άνω), δεν θεωρείται ότι εκμεταλλεύεται περισσότερα από 2 ακίνητα για Βραχυχρόνια Μίσθωση.Σε περίπτωση, ωστόσο, που ο ίδιος ιδιοκτήτης ακινήτου αποφασίσει να διαθέσει εντός του έτους επιπλέον ακίνητα για Βραχυχρόνια Μίσθωση, από την καταχώρηση του τρίτου ακινήτου στο Μητρώο Ακινήτων Βραχυχρόνιας Διαμονής, θα θεωρείται ότι εκμεταλλεύεται τρία (3) ακίνητα για Βραχυχρόνια Μίσθωση.Επισημαίνεται επίσης ότι για τον σκοπό προσδιορισμού του αριθμού των ακινήτων που διατίθενται για Βραχυχρόνια Μίσθωση λαμβάνεται υπόψη η πρόθεση εκμετάλλευσης των εν λόγω ακινήτων για βραχυχρόνια διαμονή, η οποία αποδεικνύεται από την καταχώρησή τους στο Μητρώο Ακινήτων Βραχυχρόνιας Διαμονής, χωρίς να εξετάζεται η απόκτηση ή μη εσόδων από την εκμετάλλευση κάθε ακινήτου εξ’ αυτών. Για παράδειγμα, σε περίπτωση που έχουν ληφθεί τέσσερα (4) ΑΜΑ, εκ των οποίων μόνο τα δύο (2) τελικά εκμισθώθηκαν βραχυχρόνια, το μίσθωμα αυτών των δύο (2) ακινήτων υπάγεται σε ΦΠΑ 13%, καθώς υπάρχει υποχρέωση έναρξης επιχειρηματικής δραστηριότητας.Ποιες υποχρεώσεις έχουν τα πρόσωπα που προβαίνουν σε μίσθωση ακινήτων με παροχή και άλλων υπηρεσιών πλέον των κλινοσκεπασμάτων;Σε αυτήν την περίπτωση το ακίνητο θεωρείται τουριστικό κατάλυμα και πρέπει να γίνει έναρξη επιχειρηματικής δραστηριότητας στην ΑΑΔΕ και υποβολή γνωστοποίησης τουριστικού καταλύματος μέσω του συστήματος NotifyBusiness, τηρώντας τις σχετικές προϋποθέσεις των διατάξεων του Υπουργείου Τουρισμού. Όσον αφορά την έναρξη επιχειρηματικής δραστηριότητας οι επιλογές είναι δυο, είτε έναρξη ατομικής επιχείρησης είτε σύσταση εταιρείας αναλόγως και των λοιπών σχετικών προϋποθέσεις των εταιρειών. Συνοπτικά οι υποχρεώσεις είναι:α) Έναρξη επιχειρηματικής δραστηριότητας στην ΑΑΔΕβ) Υποβολή γνωστοποίησης τουριστικού καταλύματος στο NotifyBusiness, λήψη αριθμού γνωστοποίησης και ανάρτηση αυτού του αριθμού σε ψηφιακές πλατφόρμες και κάθε μέσο προβολήςγ) Υποβολή δηλώσεων Τέλους Ανθεκτικότητας στην κλιματική κρίση και τέλουςΠαρεπιδημούντωνδ) Υποβολή δηλώσεων ΦΠΑε) Ε3+Ε1 ή Ν κατά περίπτωση(και βέβαια όλες τις λοιπές υποχρεώσεις της ατομικής επιχείρησης, πχ mydata).Πώς επιμερίζω το εισόδημα από Βραχυχρόνια Μίσθωση που αφορά δύο (2) ημερολογιακά έτη;Το εισόδημα που προκύπτει από βραχυχρόνιες μισθώσεις που καταλαμβάνουν δύο (2) ημερολογιακά έτη, για παράδειγμα από 25.12.2024 μέχρι 5.1.2025, επιμερίζεται στα αντίστοιχα φορολογικά έτη (2024 και 2025), με βάση τις ημέρες διαμονής ανά έτος και φορολογείται με τη δήλωση φορολογίας εισοδήματος εκάστου έτους. Διευκρινίζεται ότι στην περίπτωση αυτή υποβάλλονται δύο «Δηλώσεις Βραχυχρόνιας Διαμονής», μία για το χρονικό διάστημα από 25.12.2024 μέχρι 1.1.2025 (προκειμένου να προσδιορισθεί το εισόδημα που αποκτάται μέχρι και την διανυκτέρευση της 31ης Δεκεμβρίου 2024) και μία για το χρονικό διάστημα από 1.1.2025 έως 5.1.2025 αντίστοιχα, μέχρι τις20.2.2025, αναγράφοντας στο πεδίο «Σημειώσεις» της κάθε δήλωσης ότι αφορά μέρος μίσθωσης με ημερομηνία αναχώρησης 5.1.2025. Στην περίπτωση αναχώρησης του μισθωτή στις 5.2.2025, η πρώτη εκ των ως άνω δηλώσεων υποβάλλεται μέχρι τις20.2.2025, ενώ η δεύτερη μέχρι τις 20.3.2025.Τα ανωτέρω, εφαρμόζονται ανάλογα και για τα νομικά πρόσωπα και τις νομικές οντότητες με φορολογικό έτος που λήγει σε διαφορετική ημερομηνία από αυτή του ημερολογιακού έτους (για παράδειγμα στις 30 Ιουνίου).Τα τέλη και ο ΦΠΑ περιλαμβάνονται στην έννοια του εισοδήματος από Βραχυχρόνια Μίσθωση;Όχι, το εισόδημα από τη Βραχυχρόνια Μίσθωση και ανεξαρτήτως του τρόπου φορολόγησης του, είναι το συμφωνηθέν μίσθωμα (ή το ποσό βάσει της πολιτικής ακύρωσης που κατά περίπτωση καταβάλει ο μισθωτής), στο οποίο δενπεριλαμβάνονται οι φόροι και τα τέλη που επιβάλλονται στις υπόψη συναλλαγές (ΦΠΑ, τέλος παρεπιδημούντων, τέλος ανθεκτικότητας στην κλιματική κρίση).Ε Δεδομένου ότι από 1.1.2024 οι Βραχυχρόνιες Μισθώσεις είναι δυνατόν να υπάγονται σε ΦΠΑ, ενώ το 2023 υπάγονταν στις απαλλαγές από τον ΦΠΑ, τι συμβαίνει με εκείνες τις μισθώσεις που ξεκίνησαν το 2023 και λήγουν εντός του 2024;Αυτές οι μισθώσεις δεν θα έχουν ΦΠΑ.Ποιους αφορά το Τέλος Ανθεκτικότητας στην Κλιματική ΚρίσηΤο τέλος ανθεκτικότητας στη κλιματική κρίση αφορά ανεξαιρέτως όλα τα Φυσικά ή Νομικά Πρόσωπα που διαθέτουν Ακίνητα μέσω Βραχυχρόνιας Μίσθωσης (δείτε ερώτηση οκτώ (8) «Τι ορίζεται ως ακίνητο στη Βραχυχρόνια Μίσθωση;») καθώς και τη διαμονή που προσφέρεται από α) τα κύρια ξενοδοχειακά καταλύματα, β) τα ενοικιαζόμενα επιπλωμένα δωμάτια ή διαμερίσματα, γ) τα αυτοεξυπηρετούμενα καταλύματα – τουριστικές επιπλωμένες επαύλεις και δ) αυτοεξυπηρετούμενα καταλύματα – τουριστικές επιπλωμένες κατοικίες.Η μακροχρόνια μίσθωση επιβαρύνεται με Τέλος Ανθεκτικότητας στην Κλιματική Κρίση;Όχι. Με τέλος ανθεκτικότητας στην κλιματική κρίση επιβαρύνονται μόνο τα ακίνητα που διατίθενται μέσω Βραχυχρόνιας Μίσθωσης και ανεξαρτήτως διάρκειας η διαμονή που προσφέρεται από α) τα κύρια ξενοδοχειακά καταλύματα, β) τα ενοικιαζόμενα επιπλωμένα δωμάτια ή διαμερίσματα, γ) τα αυτοεξυπηρετούμενα καταλύματα – τουριστικές επιπλωμένες επαύλεις και δ) τα αυτοεξυπηρετούμενα καταλύματα – τουριστικές επιπλωμένες κατοικίες,.Πώς υπολογίζεται το Τέλος Ανθεκτικότητας στην Κλιματική Κρίση;Υπολογίζεται ανά ημερήσια χρήση, ανά ακίνητο Βραχυχρόνιας Μίσθωσης (δωμάτιο ή διαμέρισμα), βαρύνει τον διαμένοντα επιβάλλεται πριν την αναχώρησή του από αυτό, και αποδίδεται από τις υπόχρεες επιχειρήσεις ή τους ιδιώτες με ειδική δήλωση συγκεντρωτικά για κάθε μήνα μέχρι το τέλος του επόμενου μήνα από τον μήνα έκδοσης του ειδικού στοιχείου – απόδειξης είσπραξης τέλους ανθεκτικότητας στην κλιματική κρίση (πχ για τα στοιχεία που εκδόθηκαν τον Ιανουάριο το Τέλος Ανθεκτικότητας στην Κλιματική Κρίση αποδίδεται έως το τέλος του Φλεβάρη, για τα στοιχεία του Φλεβάρη έως το τέλος του Μάρτη κοκ).Ειδικά από 01/01/2025, για διαμονές που πραγματοποιούνται σε περιόδους που καταλαμβάνουν μήνες, κατά τους οποίους ισχύει διαφορετικό ύψος τέλους, το ειδικό στοιχείο-απόδειξη είσπραξης τέλους ανθεκτικότητας στην κλιματική κρίση εκδίδεται ανά μήνα και όχι κατά την αναχώρηση του διαμένοντα.Σημειώνουμε ότι το τέλος ανθεκτικότητας στην κλιματική κρίση δεν επιβαρύνεται με ΦΠΑ.Η Δήλωση Απόδοσης Τέλους Ανθεκτικότητας στην Κλιματική Κρίση, θα πρέπει να συμπληρωθεί ως κάτωθι και να υποβληθεί ως τέλος Φεβρουαρίου στην ΑΑΔΕ: Ποιους αφορά το Τέλος Παρεπιδημούντων;Μόνο όσους έχουν κάνει έναρξη επιχειρηματικής δραστηριότητας λόγω Βραχυχρόνιας Μίσθωσης (ατομικές επιχειρήσεις ή εταιρείες), άρα όχι Φυσικά Πρόσωπα Βραχυχρόνιας Μίσθωσης μέχρι δύο (2) ακίνητα.Πώς υπολογίζεται το τέλος Παρεπιδημούντων; Πότε υποβάλλεται;Υπολογίζεται με ποσοστό 0,5% (ή μέχρι 0,75% με απόφαση του οικείου δήμου) επί του καθαρού μισθώματος, συμμετέχει στον υπολογισμό του ΦΠΑ (δηλαδή επιβαρύνεται με ΦΠΑ), και υποβάλλεται στην ίδια περίοδο με τη δήλωση ΦΠΑ, με ειδική σχετική δήλωση/εφαρμογή στο site της ΑΑΔΕ. Ποιος μπορεί να είναι Διαχειριστής Ακινήτου Βραχυχρόνιας Μίσθωσης;Καταρχήν ορίζεται ότι Διαχειριστής Ακινήτου Βραχυχρόνιας Μίσθωσης (στο εξής «Διαχειριστής Ακινήτου») είναι το φυσικό ή νομικό πρόσωπο ή κάθε είδους νομική οντότητα, που αναλαμβάνει τη διαδικασία ανάρτησης ακινήτου στις ψηφιακές πλατφόρμες με σκοπό τη Βραχυχρόνια Μίσθωσή του και γενικά μεριμνά για τη βραχυχρόνια μίσθωση του ακινήτου.κηδεμόνας σχολάζουσας κληρονομιάςεκκαθαριστής κληρονομιάς o εκτελεστής διαθήκης o σύνδικος πτώχευσης o προσωρινός διαχειριστής o μεσεγγυούχος ο επίτροπος ή κηδεμόναςή δικαστικός συμπαραστάτης ή γονέας που ασκεί τη γονική μέριμνα κατά περίπτωση.Πώς μπορεί ο Διαχειριστής Ακινήτου να πραγματοποιεί Βραχυχρόνιες Μισθώσεις στο πλαίσιο της οικονομίας του διαμοιρασμού;Προκειμένου ο Διαχειριστής Ακινήτου να πραγματοποιεί Βραχυχρόνιες Μισθώσεις, θα πρέπει:α) να εισέλθει με τους προσωπικούς του κωδικούς στην ψηφιακή πύλη myAADE στο Μητρώο Ακινήτων Βραχυχρόνιας Διαμονής που τηρείται στον ιστότοπο www.aade.gr, ώστε να καταχωρήσει το ακίνητο και να αποκτήσει Αριθμό Μητρώου Ακινήτου (ΑΜΑ). Διευκρινίζεται ότι η καταχώρηση πραγματοποιείται ανά εκμισθωμένο «Ακίνητο», όπως αυτό ορίζεται στην ΠΟΛ.1187/2017.β) να αναρτά τον Αριθμό Μητρώου Ακινήτου (ΑΜΑ) στις ψηφιακές πλατφόρμες της οικονομίας του διαμοιρασμού, καθώς και σε κάθε μέσο προβολής (σχετικά με τα ακίνητα που διαθέτουν Ειδικό Σήμα Λειτουργίας (ΕΣΛ), δείτε την ερώτηση τριάντα τρία (33), «Ποιες είναι οι υποχρεώσεις που έχουν τα πρόσωπα της παρ. 5 του άρ. 46 του ν.4179/2013 που διαθέτουν ΕΣΛ ή έχουν κάνει γνωστοποίηση;»).γ) να υποβάλλει τη Δήλωση Βραχυχρόνιας Διαμονής μέχρι τις 20 του επόμενου μήνα από την ημέρα αναχώρησης του μισθωτή από το ακίνητο.Διαβάστε ακόμη στον ot.grΤουρισμός: Οι κερδισμένοι και οι χαμένοι προορισμοί – Τι συμβαίνει με το Airbnb",https://www.tovima.gr/wp-content/uploads/2024/01/03/shutterstock_624572792.jpg,Όσα πρέπει να ξέρουν οι ιδιοκτήτες ακινήτων που τα μισθώνουν βραχυχρόνια - Ο οδηγός της ΑΑΔΕ.
https://www.tovima.gr/2024/12/30/society/glyfada-vrethike-oplo-se-diamerisma-airbnb-anazitountai-treis-tourkoi-ypikooi/,Γλυφάδα: Βρέθηκε όπλο σε διαμέρισμα Airbnb – Αναζητούνται τρεις Τούρκοι υπήκοοι,30-12-2024,17:14,Κοινωνία,Newsroom,"Το πιστόλι βρέθηκε από ενοικιαστή, ο οποίος μπήκε στο διαμέρισμα το περασμένο Σάββατο (28/12) και μόλις είδε το όπλο ειδοποίησε τον ιδιοκτήτη και αυτός με την σειρά του την Αστυνομία.","Ένα πιστόλι που βρέθηκε σε διαμέρισμα ενοικιαζόμενο μέσω Airbnb στη Γλυφάδα, απασχολεί τους αστυνομικούς της Διεύθυνσης Αντιμετώπισης Οργανωμένου Εγκλήματος της ΕΛΑΣ.Το πιστόλι βρέθηκε από ενοικιαστή, ο οποίος μπήκε στο διαμέρισμα το περασμένο Σάββατο, 28-12-2024 και μόλις είδε το όπλο ειδοποίησε τον ιδιοκτήτη και αυτός με την σειρά του την Αστυνομία.Όπως έγινε γνωστό από την Αστυνομία, τόσο ο ιδιοκτήτης όσο και η διαχειρίστρια της πολυκατοικίας, δήλωσαν ότι μέχρι τις 16 Δεκεμβρίου διέμεναν εκεί τρεις Τούρκοι, οι οποίοι μίσθωναν το διαμέρισμα από τις 9 Δεκεμβρίου, την ίδια μέρα δηλαδή που σημειώθηκε η αιματηρή επίθεση με πυροβολισμούς στη Γλυφάδα, κατά την οποία σκοτώθηκαν δύο Τούρκοι υπήκοοι και τραυματίστηκε ένας ακόμα και αποδόθηκε σε ξεκαθάρισμα μεταξύ ομάδων της τούρκικης μαφίας.Ωστόσο, μέχρι στιγμής δεν προκύπτουν στοιχεία για διασύνδεση των συγκεκριμένων ενοικιαστών του διαμερίσματος με την αιματηρή επίθεση στη Γλυφάδα, καθώς οι δράστες του μακελειού έχουν αναγνωριστεί, αλλά γίνεται έρευνα για την ταυτοποίηση και τον εντοπισμό τους, προκειμένου να εξεταστούν για το όπλο.Το πιστόλι με μία γεμιστήρα και 16 φυσίγγια, που κατασχέθηκε από τους αστυνομικούς, εστάλη στην Διεύθυνση Εγκληματολογικών Ερευνών, όπου εξετάζεται, προκειμένου να διαπιστωθεί αν έχει χρησιμοποιηθεί σε κάποια εγκληματική ενέργεια.Σημειώνεται ότι μετά την αιματηρή επίθεση στη Γλυφάδα είχαν συλληφθεί δύο Τούρκοι υπήκοοι, οι οποίοι ήδη προφυλακίστηκαν, ενώ έχουν συλληφθεί ακόμα μέχρι στιγμής άλλοι 12 από την ΔΑΟΕ (το «ελληνικό FBI»), σε δύο επιχειρήσεις που έγιναν σε Αθήνα και Θεσσαλονίκη.",https://www.tovima.gr/wp-content/uploads/2024/10/22/astynomia.jpg,"Το πιστόλι βρέθηκε από ενοικιαστή, ο οποίος μπήκε στο διαμέρισμα το περασμένο Σάββατο (28/12) και μόλις είδε το όπλο ειδοποίησε τον ιδιοκτήτη και αυτός με την σειρά του την Αστυνομία."
https://www.tovima.gr/2024/12/19/finance/airbnb-poies-perioxes-dexontai-ti-megalyteri-piesi-stin-athina/,Airbnb: Ποιες περιοχές δέχονται τη μεγαλύτερη πίεση στην Αθήνα,19-12-2024,21:09,Οικονομία,Ανδρομάχη Παύλου,Τι δείχνουν τα αποτελέσματα της Μελέτης του δήμου Αθηναίων,"Η αγορά του Airbnb στο κέντρο της Αθήνας έχει αλλάξει πρόσωπο. Κάθε χρόνο η πίεση από τον τουρισμό στην Αθήνα αυξάνεται, ειδικά σε συγκεκριμένες περιοχές, καθώς δημιουργούνται ξενοδοχεία αλλά και πολλά ακίνητα μετατρέπονται σε καταλύματα βραχυχρόνιας μίσθωσης -τύπου Airbnb.Η έκρηξη του Airbnb μπορεί να μην είναι η μόνη, αλλά αποτελεί βασική αιτία για την πολύ μεγάλη άνοδο των τιμών των ενοικίων στις περιοχές της Αθήνας.Δείτε αναλυτικά ΕΔΩ την μελέτηΣύμφωνα με μελέτη του Δήμου Αθηναίων για την Φέρουσα Τουριστικής Ικανότητα της περιοχής, δείχνει ότι 8 περιοχές παρουσιάζουν τον υψηλότερο δείκτη τουριστικής πυκνότητας σε Airbnb και ξενοδοχεία.Πρόκειται για Πλάκα, Θησείο,  Εξάρχεια, Μετς, εμπορικό τρίγωνο, Ψυρρή-Ομόνοια, Μεταξουργείου και τμήμα οδού Πειραιώς.Η αύξηση των τουριστικών καταλυμάτων στις περιοχές αυτές επηρεάζει τόσο την αγορά ακινήτων  όσο και τις τιμές των ενοικίων.Από τη Μελέτη προκύπτει ότι η Αθήνα αν και δε χαρακτηρίζεται ως πόλη με υπερτουρισμό, ωστόσο παρουσιάζει μια «τουριστική ευθραυστότητα» και μια ευαισθησία στην πίεση των υποδομών της από την άνοδο του τουρισμού τα τελευταία χρόνια.Συγκεκριμένα, η Μελέτη εντοπίζει χωρικές υπερ-συγκεντρώσεις σε συγκεκριμένες κορεσμένες γειτονιές του κέντρου της πόλης (Εμπορικό κέντρο, Μοναστηράκι – Πλάκα, Ψυρρή – Κουμουνδούρου, Μακρυγιάννη) στις οποίες παρατηρούνται διαχρονικά σημαντικές πιέσεις από μόνιμους κατοίκους και επισκέπτες/τουρίστες, καθώς και υψηλές καταναλώσεις σε νερό, ενέργεια και απορρίμματα (αιχμές σε κορεσμένες περιοχές).Ωστόσο, διαφαίνονται τάσεις τουριστικοποίησης – πιέσεις στις περιφερειακές συνοικίες (γειτονιές μέτριου και χαμηλού κορεσμού – Δουργούτι, Φωκίωνος Νέγρη, Κάτω Πατήσια, Άγιος Νικόλαος, Αμπελόκηποι), με αντίστοιχες σημαντικές επιπτώσεις στο βιοτικό επίπεδο και την αγορά.Οι γειτονιέςΑναλυτικά, εντοπίζονται 14 κορεσμένες γειτονιές (9,7% του συνόλου) στην 1η και 2η Δ.Κ. και 17 Μετρίου Κορεσμού (11,8%) στην 1η, 2η, 3η, 5η, 6η και 7η Δ.Κ. ως εξής:Κορεσμένες γειτονιές1η Δ.Κ. : Ιουλιανού – Φιλαδέλφειας, Άγιος Παύλος, Άγιος Κων/νος – Πλατεία Βάθης, Μουσείο, Εξάρχεια, Ψυρρή – Κουμουνδούρου, Εμπορικό Κέντρο, Κολωνάκι, Μοναστηράκι – Πλάκα, Μακρυγιάννη, Βεΐκου, Κουκάκι2η Δ.Κ. : Καλλιρρόης, Δουργούτι ΙΜετρίου Κορεσμού1η Δ.Κ. : Λόφος Στρέφη, Νεάπολη Ι, Κολωνάκι – Λυκαβηττός, Ιλίσια – Πάρκο2η Δ.Κ. : Πλαστήρα, Λόφος Λαμπράκη, Δουργούτι ΙΙ3η Δ.Κ. : Κεραμεικός, Καμπά, Θησείο5η Δ.Κ. : Άγιος Ελευθέριος Ι6η Δ.Κ. : Πλατεία Αττικής, Πλατεία Βικτωρίας 7η Δ.Κ. : Πεδίο Άρεως, Κουντουριώτικα, Αμπελόκηποι Ι, Άγιος ΘωμάςΤαυτόχρονα, 27 είναι οι γειτονιές που συνδυάζουν υψηλές τιμές κορεσμού με υψηλές μέσες τιμές ενοικίων.Η επιβάρυνση που δέχεται διαχρονικά η πόλη σε τουρισμό και δίκτυα (ύδρευση, απορρίμματα, ενέργεια) φαίνεται να αποτελεί ζήτημα Φέρουσας Ικανότητας τόσο για τον μόνιμο κάτοικο όσο και για τον επισκέπτη.Ένα ακόμη βασικό συμπέρασμα είναι ότι η επισκεψιμότητα της Αθήνας κατά την υψηλή τουριστική περίοδο (Μάιος – Οκτώβριος) δεν επιβαρύνει περισσότερο την πόλη, καθώς ο μόνιμος πληθυσμός εγκαταλείπει την Αθήνα, με αποτέλεσμα το ισοζύγιο μόνιμου κατοίκου και επισκέπτη να τείνει να παραμένει σχεδόν σταθερό. Όπως προκύπτει, η πόλη της Αθήνας, ως “city break” προορισμός, λειτουργεί ως δέκτης τουρισμού 365 ημέρες τον χρόνο, με αποτέλεσμα η επιβάρυνσή της να είναι συνεχής, χωρίς να μεσολαβούν περίοδοι στις οποίες η τουριστική δραστηριότητα να μετριάζεται.Από τα ευρήματα είναι εμφανές ότι από το 2021 έως το 2023 παρατηρήθηκε διαχρονική αύξηση του συνολικού όγκου απορριμμάτων την τουριστική και μη τουριστική περίοδο, σε ποσοστά 2,6% και 6,3% αντίστοιχα. Τη μεγαλύτερη πίεση από τον τουρισμό υφίστανται η 1η, 2η και 3η δημοτική κοινότητα, ενώ στην 1η δημοτική κοινότητα περισσότερο από το 50% της συνολικής παραγωγής απορριμμάτων, κατανάλωσης ενέργειας και νερού προέρχεται διαχρονικά από τους επισκέπτες.Στο πλαίσιο της έρευνας πραγματοποιήθηκε πρωτογενής έρευνα με 788 απαντημένα ερωτηματολόγια από όλες τις δημοτικές κοινότητες της Αθήνας. Σύμφωνα με αυτήν, η τουριστική παρουσία επηρεάζει έντονα την καθημερινότητα της Αθήνας, κυρίως στο κέντρο, ενώ οι περιφερειακές κοινότητες επηρεάζονται λιγότερο.Η 1η Δημοτική Κοινότητα εμφανίζει τη μεγαλύτερη οικονομική εξάρτηση από τον τουρισμό, ενώ η σημασία του τουρισμού αναγνωρίζεται περισσότερο στις περιοχές με αυξημένη τουριστική δραστηριότητα. Παρόλα αυτά υπάρχουν τάσεις αρνητικής ή ουδέτερης άποψης για τις περιβαλλοντικές επιπτώσεις του τουρισμού. Οι κάτοικοι έχουν σαφή αντίληψη ότι ο τουρισμός συμβάλλει σε κάποιο βαθμό στην αύξηση των αποβλήτων στην περιοχή τους, αντιλαμβάνονται μέτρια έως αρκετή επίδραση του τουρισμού στην ησυχία, καθώς και στην κυκλοφοριακή πίεση που αισθάνονται. Η αύξηση των ενοικίων αποτελεί τη σημαντικότερη αρνητική επίπτωση παρότι αναγνωρίζουν ότι δεν αφορά μόνο τον τουρισμό.Η πλειοψηφία των κατοίκων της Αθήνας δεν θεωρεί ότι ο τουρισμός επηρεάζει έντονα τις τοπικές συμπεριφορές και νιώθει άνετα με την τουριστική παρουσία. Υπάρχει θετική αντίληψη για τον τουρισμό σε ποσοστό 53%, παρά τις διαφορές μεταξύ κεντρικών και περιφερειακών περιοχών. Οι τουριστικές κοινότητες αναγνωρίζουν περισσότερο τις επιπτώσεις του τουρισμού στην καθαριότητα, ενώ οι περιβαλλοντικές επιπτώσεις αντιμετωπίζονται με ουδέτερη ή αρνητική στάση.Εξίσου σημαντικά είναι τα στοιχεία από εξόρυξη δεδομένων και ανάλυση σε 24.000 αξιολογήσεις επισκεπτών από δημοφιλείς διαδικτυακές πλατφόρμες για την περίοδο 2023-2024.Οι επισκέπτες εντοπίζουν ηχορύπανση στις κεντρικές δημοτικές κοινότητες αντιμετωπίζουν συνωστισμό σε αρχαιολογικούς χώρους, όπως Ακρόπολη και Αρχαιολογικό Μουσείο, καθώς και στις κεντρικές γραμμές των Μέσων Μαζικής Μεταφοράς. Ταυτόχρονα, εντοπίζουν υψηλότερες τιμές στις κεντρικές δημοτικές κοινότητες κάτι το οποίο αναδείχθηκε και από τους ντόπιους κατοίκους στις απαντήσεις τους.Διαβάστε ακόμη στον ot.gr:Γιάννης Παράσχης: Ισχυρό χαρτί της οικονομίας ο τουρισμός – Τι είπε για Airbnb και φόρους",https://www.tovima.gr/wp-content/uploads/2024/07/26/ot_airbnb33.png,Τι δείχνουν τα αποτελέσματα της Μελέτης του δήμου Αθηναίων
https://www.tovima.gr/2024/12/11/finance/airbnb-nea-metra-fernoun-epipleon-kostos-600-eyro-gia-tous-idioktites/,Airbnb: Νέα μέτρα φέρνουν επιπλέον κόστος 600 ευρώ για τους ιδιοκτήτες,11-12-2024,10:40,Οικονομία,Ανδρομάχη Παύλου,Το επιπλέον κόστος για τους ιδιοκτήτες ακινήτων βραχυχρόνιας μίσθωσης υπολογίζεται από 500 ευρώ έως 600 ευρώ ανά κατάλυμα.,"Επιπλέον χρεώσεις φέρνει το νέο νομοσχέδιο του υπουργείου Τουρισμού στους ιδιοκτήτες ακινήτων βραχυχρόνιας μίσθωσης, τύπου Airbnb.Σύμφωνα με το άρθρο 3 του νομοσχεδίου, καθορίζονται αυστηρές προδιαγραφές για τα ακίνητα που διατίθενται για βραχυχρόνια μίσθωση.Συγκεκριμένα, τα ακίνητα που μισθώνονται βραχυχρόνια θα πρέπει να πληρούν τις κάτωθι τέσσερις προδιαγραφές:αποτελούν χώρους κύριας χρήσης κατοικίας και διαθέτουν φυσικό φωτισμό, αερισμό και κλιματισμό,διαθέτουν ασφάλιση έναντι αστικής ευθύνης για ζημιές ή ατυχήματα που μπορεί να προκληθούν,διαθέτουν υπεύθυνη δήλωση ηλεκτρολόγου εγκαταστάτη, πυροσβεστήρες και ανιχνευτές καπνού, ρελέ διακοπής ή ρελέ αντιηλεκτροπληξιακό και ενδείξεις σήμανσης διαφυγής καιδιαθέτουν πιστοποιητικό μυοκτονίας και απεντόμωσης, φαρμακείο με είδη πρώτων βοηθειών, καθώς και οδηγό με τηλέφωνα πρώτης ανάγκης.Οι επιπλέον χρεώσεις για τα AirbnbΤο επιπλέον κόστος για τους ιδιοκτήτες ακινήτων βραχυχρόνιας μίσθωσης  υπολογίζεται από 500 ευρώ έως 600 ευρώ ανά κατάλυμα.Μιλώντας στον ΟΤ στέλεχος της αγοράς αναφέρει ότι το κόστος συμμόρφωσης των ιδιοκτητών είναι ένα επιπλέον έξοδο το οποίο βαρύνει όσους εκμεταλλεύονται Airbnb. Για παράδειγμα ανέφερε ότι η ασφάλιση έναντι αστικής ευθύνης για ζημιές κοστίζει περί τα 200 ευρώ, η αγορά πυροσβεστήρα 100 ευρώ, η απολύμανση 90 ευρώ με 100 ευρώ ανάλογα με τα τετραγωνικά του ακινήτου και επιπλέον 100 ευρώ ανιχνευτές καπνού κλπ.Την ίδια στιγμή, έντονες είναι οι αντιδράσεις που έχει προκαλέσει το υψηλό πρόστιμο σε περίπτωση μη συμμόρφωσης. Στους διαχειριστές ακινήτων θα επιβάλλεται αυτοτελές διοικητικό πρόστιμο 5.000 ευρώ, αν δεν επιτραπεί η είσοδος στο ελεγχόμενο ακίνητο και δεν πληρούται κάποια από τις προδιαγραφές,Εντός δεκαπέντε ημερολογιακών ημερών από την ημέρα που διαπιστώνεται η παράβαση, ο διαχειριστής ακινήτου βραχυχρόνιας μίσθωσης, θα πρέπει να συμμορφώνεται με τις προδιαγραφές.Αν διενεργηθεί νέος έλεγχος εντός ενός έτους από την κοινοποίηση της πράξης επιβολής προστίμου και διαπιστωθεί παράβαση των προδιαγραφών, το πρόστιμο των 5 χιλιάδων ευρώ επιβάλλεται στο διπλάσιο και στην περίπτωση κάθε επόμενης ίδιας παράβασης στο τετραπλάσιο του αρχικά επιβληθέντος.Οι… ενστάσειςΤο άρθρο 3 που αφορά αυτές τις προδιαγραφές είναι και αυτό που έχει συγκεντρώσει και τα περισσότερα σχόλια και οι ενστάσεις αφορούν στην πλειονότητα τους ελέγχους.Το ίδιο στέλεχος υποστηρίζει ότι ανακύπτουν επίσης, σοβαρά ζητήματα αφού απαιτείται η φυσική παρουσία του ιδιοκτήτη στο ακίνητο ο οποίος μπορεί να αδυνατεί για οποιοδήποτε λόγο να βρεθεί στην τοποθεσία.Πρόβλημα υπάρχει και με τον φορέα που είναι αρμόδιος για τη διεξαγωγή των ελέγχων, δηλαδή το υπουργείο Τουρισμού. Με δεδομένο το γεγονός ότι οι βραχυχρόνιες μισθώσεις είναι αστικές μισθώσεις, η αγορά φοβάται ότι ο έλεγχος από το αρμόδιο υπουργείο ενδέχεται να οδηγήσει σε προσφυγές οι οποίες θα χαρακτηρίσουν τα ακίνητα τουριστικά.Πηγή: ot.gr",https://www.tovima.gr/wp-content/uploads/2024/09/10/akinita-2.jpg,Το επιπλέον κόστος για τους ιδιοκτήτες ακινήτων βραχυχρόνιας μίσθωσης υπολογίζεται από 500 ευρώ έως 600 ευρώ ανά κατάλυμα.
https://www.tovima.gr/2024/11/29/finance/airbnb-sto-stoxastro-tis-aade-ta-adilota-akinita-kai-kryfa-eisodimata/,Airbnb: Στο στόχαστρο της ΑΑΔΕ τα αδήλωτα ακίνητα και κρυφά εισοδήματα,29-11-2024,07:24,Οικονομία,Μαρία Βουργάνα,Ξεκινούν οι διασταυρώσεις με τα στοιχεία από τις πλατφόρμες βραχυχρόνιας μίσθωσης τύπου Airbnb - Πόσα θα πληρώσουν οι παραβάτες,"Σαρωτικές διασταυρώσεις με τη βοήθεια ειδικών αλγόριθμων ετοιμάζεται να «τρέξει» μέσα στον Δεκέμβριο η ΑΑΔΕ προκειμένου να εντοπίσει περιπτώσεις ιδιοκτητών και διαχειριστών ακινήτων βραχυχρόνιας μίσθωσης τύπου Airbnb που δεν έχουν δηλώσει τα ακίνητα στο Μητρώο της ΑΑΔΕ ή έχουν κρύψει εισοδήματα για να αποφύγουν την πληρωμή φόρου εισοδήματος.Οι έλεγχοι αφορούν το έτος 2023. Στο πλαίσιο της συμφωνίας που έχει υπογράψει η ΑΑΔΕ με τις πλατφόρμες Airbnb, Booking.com και VRBO ο ελεγκτικός μηχανισμός έχει στα χέρια της αναλυτικά στοιχεία για τις μισθώσεις του 2023 τα οποία θα διασταυρώσει με τα δεδομένα από το «Μητρώο Ακινήτων Βραχυχρόνιας Διαμονής» προκειμένου να ελεγχθεί αν υπάρχουν περιπτώσεις φορολογούμενων οι οποίοι το 2023 δεν καταχώρισαν στο Μητρώο της ΑΑΔΕ τα ακίνητα ή εμφάνισαν ψευδή στοιχεία.Για όσους εντοπιστούν να μην έχουν δηλώσει Αριθμό Μητρώου Ακινήτου (ΑΜΑ) θα ακολουθήσουν διασταυρώσεις των στοιχείων που αποστέλλουν οι ηλεκτρονικές πλατφόρμες βραχυχρόνιας μίσθωσης με τα εισοδήματα που έχουν εμφανίσει στις φορολογικές δηλώσεις (έντυπο Ε2).Στις περιπτώσεις που διαπιστωθεί ότι τα ακίνητα είτε δεν έχουν δηλωθεί στο «Μητρώο Ακινήτων Βραχυχρόνιας Διαμονής» είτε αναρτήθηκαν σε ψηφιακές πλατφόρμες χωρίς εμφανή αναγραφή του Αριθμού Μητρώου Ακινήτου (ΑΜΑ) Βραχυχρόνιας Διαμονής ή του Ειδικού Σήματος Λειτουργίας (ΕΣΛ) ή του Μοναδικού Αριθμού Γνωστοποίησης (ΜΑΓ) τα στοιχεία των ακινήτων και των διαχειριστών αποστέλλονται στις αρμόδιες φορολογικές αρχές για την επιβολή φόρων και προστίμων.Ο διαχειριστής των 199 βιλών στη ΜύκονοΠριν από λίγους μήνες η ΑΑΔΕ είχε επιβάλει φορο-καμπάνα 995.000 ευρώ στον επιχειρηματία που διαχειρίζονταν 199 πολυτελείς βίλες στη Μύκονο χωρίς να τις έχει δηλώσει στο Μητρώο της ΑΑΔΕ.Από τον έλεγχο διαπιστώθηκε ότι οι βίλες ενοικιάζονταν μέσω πλατφόρμας βραχυχρόνιων μισθώσεων σε τιμές ακόμη και πάνω από 40.000 ευρώ την εβδομάδα αλλά ο διαχειριστής είχε «ξεχάσει» να αναρτήσει για κάθε βίλα τον αριθμό εγγραφής στο Μητρώο Ακινήτων Βραχυχρόνιας Μίσθωσης επιβάλλοντας για την παράβαση αυτή πρόστιμο 5.000 ευρώ για κάθε βίλα.Τσουχτερά πρόστιμα για τα AirbnbΑπό την 1η Ιανουαρίου 2024 τα πρόστιμα έγιναν πιο «τσουχτερά», καθώς για μη εγγραφή στο Μητρώο Ακινήτων Βραχυχρόνιας Μίσθωσης επιβάλλεται αυτοτελές πρόστιμο ανά έτος, ίσο με το 50% των ακαθάριστων εσόδων του φορολογικού έτους που διαπράττεται παράβαση, το οποίο δεν μπορεί να είναι μικρότερο των 5.000 ευρώ.Σε περίπτωση μη τήρησης εκ νέου των προϋποθέσεων εντός ενός έτους από την έκδοση της πράξης επιβολής του προστίμου, το πρόστιμο αυξάνεται στο διπλάσιο του αρχικώς επιβληθέντος. Για μη υποβολή ή υποβολή ανακριβούς Δήλωσης Βραχυχρόνιας Διαμονής το πρόστιμο είναι ίσο με το διπλάσιο του μισθώματος, όπως αυτό εμφανίζεται στην ψηφιακή πλατφόρμα, και σε περίπτωση εκπρόθεσμης Δήλωσης Βραχυχρόνιας Διαμονής επιβάλλεται αυτοτελές διοικητικό πρόστιμο ύψους 100 ευρώ.Όσοι εντοπιστούν να μην έχουν δηλώσει στην Εφορία τα εισοδήματα που έχουν εισπράξει από τις βραχυχρόνιες μισθώσεις ακινήτων θα κληθούν να πληρώσουν φόρους, αλλά και υψηλά πρόστιμα, που φθάνουν έως και το 100% των εισοδημάτων που εισέπραξαν.Πηγή: ot.gr",https://www.tovima.gr/wp-content/uploads/2023/09/17/airbnb2.jpg,Ξεκινούν οι διασταυρώσεις με τα στοιχεία από τις πλατφόρμες βραχυχρόνιας μίσθωσης τύπου Airbnb - Πόσα θα πληρώσουν οι παραβάτες
https://www.tovima.gr/2024/11/26/finance/airbnb-ksepoulane-gia-ta-xristougenna-stin-athina/,Airbnb: «Ξεπουλάνε» για τα Χριστούγεννα στην Αθήνα,26-11-2024,12:25,Οικονομία,Λάμπρος Καραγεώργος,Πώς εξελίσσονται οι τιμές των Airbnb (πίνακες) - Δυναμικός ο Οκτώβριος,"Με αύξηση 31% τρέχει φέτος τον Δεκέμβριο και τα Χριστούγεννα, σε σύγκριση με πέρσι η ζήτηση για καταλύματα βραχυχρόνιας μίσθωσης τύπου Airbnb στην Αθήνα σύμφωνα με την τελευταία έρευνα της AirDNA.Η ελληνική πρωτεύουσα καταλαμβάνει την πέμπτη θέση μεταξύ των δέκα κορυφαίων ευρωπαϊκών πόλεων με βάση το ποσοστό ανόδου της ζήτησης με το Βουκουρέστι να είναι στην πρώτη θέση με ποσοστό 46% την Κρακοβία να ακολουθεί με 45%, στην τρίτη θέση να βρίσκεται το Παρίσι με 36% και την Βουδαπέστη να είναι στην τέταρτη θέση με 33%.Η ζήτηση για AirbnbΗ Ευρώπη συνεχίζει να καταγράφει ανοδική τάση υπογραμμίζει η AirDNA με τη δυναμική της ζήτησης για καταλύματα βραχυχρόνιας μίσθωσης να επεκτείνεται και πέρα από τον Δεκέμβριο. Ειδικότερα η τρέχουσα ζήτηση είναι αυξημένη κατά 19% σε ετήσια βάση για τον Δεκέμβριο, μειώνεται στο 17% για τον Ιανουάριο και στο 7% για τον Φεβρουάριο.Η ζήτηση για τον Μάρτιο είναι επί του παρόντος μειωμένη κατά 2%, ενώ η ζήτηση για τον Απρίλιο είναι αυξημένη κατά 37%, καθώς το Πάσχα μεταφέρεται «πέφτει» φέτος στις 20 Απριλίου ενώ πέρυσι ήταν στις 31 Μαρτίου. Μεταξύ των 20 κορυφαίων ευρωπαϊκών χωρών, οι χώρες της βόρειας και ανατολικής Ευρώπης οδηγούν την αύξηση της ζήτησης στο νέο έτος.Τι συμβαίνει με το Airbnb στο Ηνωμένο ΒασίλειοΟ ρυθμός αύξησης της ζήτησης είναι 40% σε ετήσια βάση στη Φινλανδία και τη Νορβηγία για το διάστημα Δεκεμβρίου έως Φεβρουάριο. Η Ουγγαρία, η Πολωνία και η Τσεχική Δημοκρατία βλέπουν αύξηση της ζήτησης κατά 25% ή περισσότερο σε ετήσια βάση για τους επόμενους τρεις μήνες. Οι χώρες που παρουσιάζουν βραδύτερη αύξηση της ζήτησης είναι το Ηνωμένο Βασίλειο, οι Κάτω Χώρες, η Κροατία και η Ιρλανδία.Η χώρα μας με ποσοστά ανόδου της ζήτησης πάνω από 20% τον Δεκέμβριο σχεδόν 10% τον Ιανουάριο και μειωμένη κατά 15% περίπου τον Φεβρουάριο βρίσκεται περίπου στο μέσον της σχετικής κατάταξης.Δυναμικός ο ΟκτώβριοςΗ ανοδική κίνηση της ευρωπαϊκής αγοράς βραχυχρόνιας μίσθωσης του επόμενου τριμήνου έρχεται σαν συνέχεια μιας αξιοσημείωτης δυναμικής του Οκτωβρίου με τη ζήτηση να αυξάνεται κατά 17,7% σε ετήσια βάση και τους νότιους προορισμούς να ηγούνται ενός κύματος ανάπτυξης που αύξησε την πληρότητα σε 19 από τις 20 κορυφαίες αγορές.Παράλληλα μεταξύ των 20 κορυφαίων ευρωπαϊκών χωρών με την υψηλότερη ζήτηση στα καταλύματα τύπου «Airbnb», οι 19 σημείωσαν αύξηση της πληρότητας τον περασμένο μήνα. Με τους ταξιδιώτες να κυνηγούν τις τελευταίες ακτίνες του μεσογειακού ήλιου, η Ελλάδα, η Ισπανία και η Κροατία είδαν αύξηση της πληρότητας πάνω από 6%, σημειώνει η AirDNA με την Ελλάδα να προηγείται με αύξηση στις πληρότητες κατά +6,7%, την Ισπανία να ακολουθεί με +6,3% και την Κροατία με +6,0%. Η πορεία των τιμών και τα πολυτελή διαμερίσματαΧάρη στην υψηλότερη πληρότητα, οι Ισπανοί οικοδεσπότες δεν χρειάστηκε να μειώσουν τις τιμές τους τόσο πολύ αυτή την περίοδο. Πέρυσι, η μέση τιμή δωματίου (ADR) τον Σεπτέμβριο ήταν 12,5% χαμηλότερες από τον Αύγουστο και μειώθηκε άλλο ένα 6% από τον Σεπτέμβριο στον Οκτώβριο. Φέτος, η ADR τον Σεπτέμβριο ήταν μόνο 10,3% χαμηλότερα από τον Αύγουστο και μόνο 4,5% από τον Σεπτέμβριο στον Οκτώβριο.Ανάλογη εικόνα παρουσίασε και η Ελλάδα. Οι τιμές μειώθηκαν κατά 25% από τον Αύγουστο έως τον Οκτώβριο φέτος, σε σύγκριση με μια πιο απότομη πτώση 29% το 2023. Η ισχυρή πληρότητα της ενδιάμεσης περιόδου έδωσε στους οικοδεσπότες μεγαλύτερη τιμολογιακή δύναμη, με την Ισπανία και την Ελλάδα να αποδεικνύουν πώς η ισχυρή ζήτηση επέτρεψε σταθερότερες τιμές κατά τη μετάβαση από το καλοκαίρι στο φθινόπωρο σε σύγκριση με τις πιο απότομες μειώσεις του 2023.Τέλος η AirDNA επισημαίνει ότι αυτό το φθινόπωρο παρατηρήθηκε μια σαφής στροφή προς τις πολυτελείς διαμονές – καθώς τα πολυτελή καταλύματα έγιναν πιο προσιτά κατά την ενδιάμεση περίοδο.Πηγή: ot.gr",https://www.tovima.gr/wp-content/uploads/2024/01/03/shutterstock_624572792.jpg,Πώς εξελίσσονται οι τιμές των Airbnb (πίνακες) - Δυναμικός ο Οκτώβριος
https://www.tovima.gr/2024/11/22/finance/neo-kathestos-leitourgias-gia-ta-airbnb-erxontai-aystires-prodiagrafes-ektos-agoras-polla-akinita/,Νέο καθεστώς λειτουργίας για τα Airbnb: Ερχονται αυστηρές προδιαγραφές – Εκτός αγοράς πολλά ακίνητα,22-11-2024,09:03,Οικονομία,Λάμπρος Καραγεώργος,Το σχέδιο νόμου του Υπουργείου Τουρισμού εκτιμάται ότι θα «βγάλει» εκτός αγοράς σημαντικό αριθμό ακινήτων που έχουν ενταχθεί στη βραχυχρόνια μίσθωση,"Νέο καθεστώς λειτουργίας για τα καταλύματα βραχυχρόνιας μίσθωσης τύπου Airbnb εισάγει το σχέδιο νόμου που θα φέρει προς δημόσια διαβούλευση από τις αρχές της επόμενης εβδομάδας η υπουργός τουρισμού Όλγα Κεφαλογιάννη.Το καθεστώς γίνεται πολύ αυστηρότερο καθώς προβλέπει προδιαγραφές λειτουργίας που προσιδιάζουν με αυτές των ξενοδοχείων ενώ το σημαντικότερο στοιχείο του νομοσχεδίου είναι ότι για πρώτη φορά τα καταλύματα θα ελέγχονται εάν πληρούν τους όρους των προδιαγραφών από τις υπηρεσίες του Υπουργείου Τουρισμού και θα επιβάλλονται και πρόστιμα.Οι κοινόχρηστοι χώροι του AirbnbΠληροφορίες του ΟΤ αναφέρουν ότι οι παρεμβάσεις του νέου νόμου αφορούν μόνο στο κατάλυμα και όχι στους κοινόχρηστους χώρους στις πολυκατοικίες ενώ επίσης μόνο οι χώροι κυρίας χρήσης θα μπορούν να χρησιμοποιούνται ως καταλύματα βραχυχρόνιας μίσθωσης.Υπενθυμίζεται ότι βασικά στοιχεία του σχεδίου νόμου παρουσιάστηκαν για πρώτη φορά επί της αρχής στο υπουργικό συμβούλιο της 31ης Οκτωβρίου από την Όλγα Κεφαλογιάννη, ενώ τις ημέρες αυτές ολοκληρώθηκε η διαβούλευση με τα συναρμόδια υπουργεία και από την προσεχή εβδομάδα αναμένεται να δημοσιοποιηθεί και να τεθεί σε δημόσια διαβούλευση.Οι ρυθμίσεις που φέρνει η ΚεφαλογιάννηΣύμφωνα με όσα παρουσίασε τότε στο Υπουργείο συμβούλιο η κ. Κεφαλογιάννη τα καταλύματα τύπου Airbnb πρέπει:Να διαθέτουν ασφάλιση έναντι αστικής ευθύνης για ζημιές ή ατυχήματα που μπορεί να προκληθούν,Να διαθέτουν υπεύθυνη δήλωση ηλεκτρολόγου εγκαταστάτη, πυροσβεστήρες και ανιχνευτές καπνού, ρελέ διακοπής ή ρελέ αντιηλεκτροπληξιακό και ενδείξεις σήμανσης διαφυγής,Να διαθέτουν πιστοποιητικό μυοκτονίας και απεντόμωσης, φαρμακείο με είδη πρώτων βοηθειών καθώς και οδηγό με τηλέφωνα πρώτης ανάγκης,Να αποτελούν χώρους με κύρια χρήση κατοικίας και να διαθέτουν φυσικό φωτισμό, αερισμό & κλιματισμό.Εκτός αγοράς πολλά ακίνηταΜια πρώτη γεύση των νέων ρυθμίσεων αναμένεται να δώσει η Υπουργός κατά τη διάρκεια της 12ης Γενικής Συνέλευσης του Ξενοδοχειακού Επιμελητηρίου Ελλάδος που θα πραγματοποιηθεί το Σάββατο 23 Νοεμβρίου στο εκθεσιακό κέντρο Metropolitan Expo στην περιοχή του Διεθνούς Αεροδρομίου Αθηνών.Το σχέδιο νόμου του Υπουργείου Τουρισμού εκτιμάται ότι θα «βγάλει» εκτός αγοράς σημαντικό αριθμό ακινήτων που έχουν ενταχθεί στη βραχυχρόνια μίσθωση καθώς η προσαρμογή τους στις νέες υποχρεώσεις θα είναι είτε πολυδάπανη είτε αδύνατη.Οι κατοικίες αυτές υποχρεωτικά θα δοθούν όπως αναφέρεται από αρμόδιες πηγές στη μακροχρόνια μίσθωση, μειώνοντας την πίεση στην στεγαστική κρίση κυρίως στα μεγάλα αστικά κέντρα που είναι και ένα ζητούμενο της γενικότερης κυβερνητικής πολιτικής.Όπως σημειώνουν αρμόδιοι παράγοντες μετά την παρέμβαση στο φορολογικό πλαίσιο με το νέο νομοσχέδιο συμπληρώνεται το θεσμικό πλαίσιο λειτουργίας των καταλυμάτων βραχυχρόνιας μίσθωσης και τίθεται ένα πλαίσιο πιο υγιούς ανταγωνισμού με τα ξενοδοχεία.Το νέο σύστημα κατάταξης των ξενοδοχείωνΣτο σχέδιο νόμου του Υπουργείου Τουρισμού θα περιλαμβάνεται και το νέο σύστημα κατάταξης των ελληνικών ξενοδοχείων με βάση τα κριτήρια βιωσιμότητας καθώς και η αξιολόγηση και η πιστοποίησή τους ανάλογα με το περιβαλλοντικό και κοινωνικό τους αποτύπωμα.Οι βασικές ρυθμίσεις εξετάστηκαν και σε πρόσφατη συνάντηση της Υπουργού Τουρισμού κας Όλγας Κεφαλογιάννη με τον Πρόεδρο του Ξενοδοχειακού Επιμελητηρίου Ελλάδος (ΞΕΕ) κύριο Αλέξανδρο Βασιλικό, τον Πρόεδρο του Τεχνικού Επιμελητηρίου Ελλάδος (ΤΕΕ) κύριο Γιώργο Στασινό και τον Γενικό Γραμματέα του ΕΟΤ Ανδρέα Φιορεντίνο.Πρόκειται για ένα πρωτοπόρο και καινοτόμο, σε παγκόσμιο επίπεδο, σύστημα κατάταξης των ξενοδοχείων, που αποτελεί ταυτόχρονα μια ολιστική προσέγγιση αντιμετώπισης των σύγχρονων προκλήσεων και προβλημάτων που προκαλούνται από την κλιματική κρίση, όπως αναφέρει το Υπουργείο.Στόχος η βιώσιμη ανάπτυξηΌπως είπε η κα Όλγα Κεφαλογιάννη, το σύστημα κατάταξης αποτελεί ουσιαστικά ένα οδικό χάρτη για την αειφορία, τη βιωσιμότητα και την ανθεκτικότητα, που εντάσσεται στο πλαίσιο της στρατηγικής του Υπουργείου Τουρισμού για την ποιοτική ανάπτυξη του Ελληνικού Τουρισμού.Η Υπουργός Τουρισμού ενημέρωσε τους προέδρους των Επιμελητηρίων, που επεξεργάζονται τα κριτήρια και τις μελέτες, ότι η καταρχήν θεσμοθέτηση του συστήματος περιλαμβάνεται ήδη στο νομοσχέδιο του Υπουργείου Τουρισμού, το οποίο δίνεται τις επόμενες ημέρες σε δημόσια διαβούλευση.«Η βιώσιμη τουριστική ανάπτυξη αποτελεί στρατηγική προτεραιότητα του Υπουργείου Τουρισμού. Στο πλαίσιο αυτό προχωράμε άμεσα στη θεσμοθέτηση ενός συστήματος κατάταξης των ελληνικών ξενοδοχείων, με βάση την ενσωμάτωση των αρχών της βιωσιμότητας και των εθνικών και ευρωπαϊκών κλιματικών στόχων. Η αξιολόγηση των καταλυμάτων μέσω αυτού του συστήματος, αποτελεί παγκόσμια καινοτομία», τόνισε η κα Όλγα Κεφαλογιάννη.Πηγή: OT.GR",https://www.tovima.gr/wp-content/uploads/2024/09/08/akinita2-e1726914008253.jpg,Το σχέδιο νόμου του Υπουργείου Τουρισμού εκτιμάται ότι θα «βγάλει» εκτός αγοράς σημαντικό αριθμό ακινήτων που έχουν ενταχθεί στη βραχυχρόνια μίσθωση
https://www.tovima.gr/2024/11/16/finance/airbnb-kleinei-to-parathyro-se-45-meres-gia-nees-adeies-oi-perioxes-apagoreysis/,Airbnb: «Κλείνει το παράθυρο» σε 45 μέρες για νέες άδειες – Οι περιοχές απαγόρευσης,16-11-2024,09:42,Οικονομία,Ανδρομάχη Παύλου,Με το νέο πλαίσιο μπαίνει «απαγορευτικό» στη λειτουργία νέων καταλυμάτων Airbnb από 1η Ιανουαρίου 2025 μέχρι 31 Δεκεμβρίου του ίδιου έτους.,"Νέο σχέδιο περιορισμού των βραχυχρόνιων μισθώσεων -τύπου Airbnb– θέτει η κυβέρνηση. Από την 1η Ιανουαρίου 2025 μπαίνουν περιορισμοί στα τρία διαμερίσματα της Αθήνας για ένα έτος, με «πάγωμα» των αδειών.Πρακτικά, δεν θα έχουν περιθώριο όσοι ενδιαφέρονται να εκδώσουν ΑΜΑ (Αριθμός Μητρώου Ακινήτου) για ακίνητα που βρίσκονται στο 1ο, 2ο και τρίτο διαμέρισμα, τα οποία έχουν «πλημμυρίσει» από τέτοιου τύπου καταλύματα προκαλώντας ασφυξία στην αγορά ακινήτων.Ηδη, ιδιοκτήτες ακινήτων τρέχουν να προλάβουν να ολοκληρώσουν τις εργασίες ανακαίνισης των ακινήτων τους, ενώ πολλοί σκέφτονται να αποκτήσουν ΑΜΑ μέχρι το τέλος Δεκεμβρίου για να διαθέσουν το ακίνητό τους στη βραχυχρόνια μίσθωση εντός του 2025.Με το νέο πλαίσιο μπαίνει «απαγορευτικό» στη λειτουργία νέων καταλυμάτων από 1η Ιανουαρίου 2025 μέχρι 31 Δεκεμβρίου του ίδιου έτους.Στο πλαίσιο συνεδρίου της Prodexpo ο Οικονομικός Σύμβουλος του Πρωθυπουργού, Αλέξης Πατέλης, είχε παραθέσει μία σειρά από στοιχεία για τις βραχυχρόνιες μισθώσεις, σύμφωνα με τα οποία 100.000 κατοικίες διαθέτουν μοναδικό ΑΜΑ και μισθώνονται βραχυχρόνια, με 40.000 ΑΜΑ να έχουν προστεθεί την τελευταία τετραετία.«Από αυτά τα 100.000 ΑΜΑ, το 1/4 τα μισθώνει πάω από 90 ημέρες ετησίως, για αυτό και αποφασίσαμε τελικά να μην θεσμοθετήσουμε χρονικό περιορισμό». Όπως είχε εξηγήσει σε φυσικά πρόσωπα ανήκουν τα 80.000, εκ των οποίων τα 4/5 νοικιάζονται κάτω από 90 ημέρες. Αντίστοιχα σε νομικά πρόσωπα ανήκουν 20.000, με τα μισά τουλάχιστον να μισθώνονται πάνω από 90 ημέρες, γι΄ αυτό και έχει σφίξει το πλαίσιο στα νομικά πρόσωπα.Airbnb: Οι περιοχές απαγόρευσηςΗ απαγόρευση δημιουργίας νέων ΑΜΑ θα αφορά περιοχές όπως το ιστορικό κέντρο, το Κουκάκι, η Πλάκα και τα Εξάρχεια, που βρίσκονται στο 1ο δημοτικό διαμέρισμα, το Παγκράτι, το Ζάππειο, το Μετς και ο Νέος Κόσμος, που βρίσκονται στο 2ο δημοτικό διαμέρισμα, αλλά και σημεία όπως το Θησείο, τα Πετράλωνα, το Μεταξουργείο και ο Βοτανικός, που βρίσκονται στο 3ο δημοτικό διαμέρισμα.Όσοι εντοπιστούν μέσω του Μητρώου Βραχυχρόνιων Μισθώσεων ή από τα στοιχεία που αποστέλλουν στην ΑΑΔΕ οι ψηφιακές πλατφόρμες Airbnb, Booking και Expedia Group/VRBO, ή όσοι βρεθούν κατόπιν διασταυρώσεων και ελέγχων της ΑΑΔΕ, θα κληθούν να πληρώσουν πρόστιμο ίσο με το 50% του εισοδήματος μέχρι τον έλεγχο με ελάχιστο ποσό τα 20.000 ευρώ, ενώ σε περίπτωση που υποπέσουν στο ίδιο παράπτωμα ξανά, το πρόστιμο θα είναι ίσο με το ποσό των εισπραχθέντων μισθωμάτων, με το ελάχιστο ποσό να μην είναι μικρότερο των 40.000 ευρώ.Οι εν λόγω αλλαγές έρχονται σε μία περίοδο που παρατηρείται οξεία στεγαστική κρίση, με τα ακίνητα προς ενοικίαση να μειώνονται και τις τιμές να εκτοξεύονται, απόρροια και της ταχείας και πολλές φορές χωρίς θεμιτούς κανόνες εξάπλωσης της βραχυχρόνιας μίσθωσης.Σύμφωνα με τη μελέτη της Grant Thornton για την οικονομία διαμοιρασμού, το 2023 ο αριθμός των σπιτιών βραχυχρόνιας μίσθωσης σε όλη την Ελλάδα άγγιξε τις 200.000. Αυτά προσέφεραν περίπου 857.000 κλίνες (μέσος όρος κρεβατιών 3,5-4 ανά ακίνητο), εξυπηρετώντας συνολικά περίπου 102 εκατ. διανυκτερεύσεις (το ένα τρίτο του συνόλου), έναντι μόλις 38,5 εκατ. το 2019.Τα κλειστά ακίνηταΌσοι αποφασίσουν να ανοίξουν τα κλειστά ακίνητα που διαθέτουν ή μετατρέψουν τις βραχυχρόνιες μισθώσεις σε μακροχρόνιες, θα πρέπει προκειμένου να κερδίσουν την τριετή απαλλαγή από τον φόρο εισοδήματος να πληρούν τρεις προϋποθέσεις.Έτσι, θα πρέπει να πληρούν τις εξής προϋποθέσεις:Το ακίνητο να είναι κλειστό για τουλάχιστον τρία χρόνια. Τα στοιχεία θα ληφθούν από το έντυπο Ε2 της εφορίας.Το ακίνητο να μην ξεπερνά τα 120 τετραγωνικά μέτρα.Θα πρέπει να ανοίξουν στο διάστημα από 8/9/2024 και έως 31/12/2025.Πηγή: OT.GR",https://www.tovima.gr/wp-content/uploads/2024/10/15/akinita.jpg,Με το νέο πλαίσιο μπαίνει «απαγορευτικό» στη λειτουργία νέων καταλυμάτων Airbnb από 1η Ιανουαρίου 2025 μέχρι 31 Δεκεμβρίου του ίδιου έτους.
https://www.tovima.gr/2024/10/14/finance/airbnb-giati-den-prepei-na-mpei-koftis/,Airbnb: Γιατί δεν πρέπει να μπει «κόφτης»,14-10-2024,15:02,Οικονομία,Newsroom,"Υπόμνημα για τα Airbnb στέλνει η STAMA στον πρωθυπουργό Κυριάκο Μητσοτάκη - Οι περιορισμοί, οι εταιρείες διαχείρισης και οι εξαιρέσεις.","Υπόμνημα σχετικά με την εφαρμογή των επικείμενων μέτρων που έχουν αναγγελθεί από τον Πρωθυπουργό Κυριάκο Μητσοτάκη κατά τη διάρκεια της ΔΕΘ και έχουν ειδικευθεί σε κοινή συνέντευξη τύπου των συναρμόδιων υπουργείων και τα οποία αφορούν την αγορά της Βραχυχρόνιας Μίσθωσης (τύπου Airbnb) απέστειλε ο STAMA.Με αυτό ζητά την εξαίρεση των εταιρειών διαχείρισης από την απαγόρευση δημιουργίας νέων κατοικιών βραχυχρόνιας μίσθωσης σε τρία κεντρικά διαμερίσματα της Αθήνας και σειρά άλλων βελτιωτικών ρυθμίσεων.Αναλυτικά:1. Γενική εικόνα:Η νέα απαγόρευση στην αγορά βραχυχρόνιων μισθώσεων χρειάζεται ειδική μέριμνα και δεν πρέπει να περιοριστεί σε μια απλή και οριζόντια απαγόρευση έκδοσης νέων Αριθμών Μητρώων Ακινήτων (Α.Μ.Α), όπως έχει ανακοινωθεί.Αν η απαγόρευση εφαρμοστεί με τον τρόπο αυτό, θα υπάρξει σημαντική αναστάτωση στην αγορά, καθώς μεγάλο μέρος των υφιστάμενων ακινήτων δεν θα μπορεί να λειτουργήσει. Οι περιορισμοί αυτοί θα εμποδίσουν τη συνέχιση των μισθώσεων και θα αναγκάσουν πολλούς ιδιοκτήτες και διαχειριστές να διακόψουν τη δραστηριότητά τους, κάτι που θα πλήξει τόσο την επιχειρηματικότητα όσο και τα φορολογικά έσοδα του κράτους.Είναι απαραίτητο να υπάρξει μια πιο στοχευμένη προσέγγιση που θα επιτρέπει την ομαλή λειτουργία των ακινήτων που ήδη δραστηριοποιούνται στη βραχυχρόνια μίσθωση, διασφαλίζοντας παράλληλα τη διαφάνεια και την τάξη στην αγορά.2. Λόγοι που πρέπει να εξαιρεθούν οι εταιρείες διαχείρισηςΑ. Το μέτρο αποτελεί άμεση επέμβαση στην ελεύθερη αγορά και στους κανόνες της επιχειρηματικότητας.Β. Επειδή η λήξη ενός συμβολαίου ενοικίασης ακινήτου από τον ιδιοκτήτη προς τον διαχειριστή απαιτεί αλλαγή ΑΜΑ, με τους περιορισμούς που θα επιβληθούν δεν θα μπορεί αυτό να γίνει με αποτέλεσμα το ακίνητο αυτό να “βγαίνει” από την αγορά της Βραχυχρόνιας Μισθωσης, ενω θα έχουν γίνει σημαντικές επενδύσεις και από τις δύο πλευρές.Γ. Περίπτωση εξαγοράς μιας εταιρείας από μια άλλη ή από ένα επενδυτικό κεφάλαιο αυτό δεν θα μπορεί να συμβεί γιατί θα πρέπει να υπάρξει αλλαγή στα Α.Μ.Α κάτι που δεν θα μπορεί να συμβεί.Δ. Οι εταιρείες διαχείρισης ακινήτων δεν έχουν τη δυνατότητα της επιχειρηματικής ανάπτυξης σε περιοχές ενδιαφέροντος κάτι που καθιστά την επιχειρηματικότητα απαγορευτική. Είναι κάτι που αντιβαίνει στους κανόνες της ελεύθερης αγοράς.Ε. Το ΑΜΑ θα πρέπει να είναι άμεσα συνδεδεμένο με το ΑΤΑΚ και να υπάρχει μέριμνα για τη συνέχιση του.Για τους ιδιοκτήτες ακινήτωνΑ. Οι ιδιοκτήτες ακινήτων θα βρεθούν εγκλωβισμένοι πιθανά σε συνεργασίες που δεν είναι ικανοποιημένοι γιατί αλλαγή διαχειριστή σημαίνει νέο μισθωτήριο και κατά συνέπεια νέο ΑΜΑ το οποίο όμως δεν θα μπορεί να εκδοθεί.Β. Θα δυσκολευτούν αγοραπωλησίες προς επενδυτές – αγοραστές που δεν θα μπορούν να εκδώσουν νέο ΑΜΑ αν επιθυμούν να συνεχίσουν η επένδυση τους (ακίνητο) να βρίσκεται στη Βραχυχρόνια Μίσθωση.Σε αυτές τις ενδεικτικές περιπτώσεις θα έχουν χάσει όλα τα μέρη, ιδιοκτήτης ακινήτου, διαχειριστής, επενδυτής αλλά και πολιτεία (φόρους)Πρόταση: Το ΑΜΑ πρέπει να είναι μοναδικό και να ακολουθεί το ακίνητο ανεξαρτήτως διαχειριστή ή ιδιοκτήτη και να μην εχει χρονικη διάρκεια. Αυτή η προσέγγιση θα λύσει πρακτικά ζητήματα, θα εξασφαλίσει τη συνέχεια στις μισθώσεις και θα προσφέρει μεγαλύτερη διαφάνεια στην αγορά.Ιδιαίτερη έμφαση πρέπει να δοθεί στην εξαίρεση των νομικών προσώπων από τους περιορισμούς, καθώς ήδη έχουν υποστεί σημαντικές φορολογικές επιβαρύνσεις και δυσκολεύονται να ανταπεξέλθουν στις αυξημένες υποχρεώσεις. Η εξαίρεση αυτή θα τους επιτρέψει να συνεχίσουν να επενδύουν και να συμβάλλουν στην ανάπτυξη της αγοράς βραχυχρόνιας μίσθωσης.2. Εξαίρεση επαγγελματικών χώρων από την απαγόρευση νέων ΑΜΑΘα πρέπει να εξαιρεθούν οι επαγγελματικοί χώροι όπως παλιά γραφεία, εργαστήρια κλπ τα οποία ανακαινίζονται και εκμεταλλεύονται ως βραχυχρόνιες μισθώσεις. Οι χώροι αυτοί δεν προορίζονται για μόνιμη κατοικία (δεν θα γίνουν ποτέ) και δεν αφαιρούνται μόνιμες κατοικίες από το απόθεμα. Είναι πολύ καλύτερο να ανακαινίζονται και να έχουν ζωή από ότι να ρημάζουν και να απαξιώνονται.Πρόταση: Να εξαιρεθούν από το μέτρο οι επαγγελματικοί χώροι3. Εφαρμογή του μέτρου σε επίπεδο Ταχυδρομικού Κώδικα (Τ.Κ)Η εφαρμογή του μέτρου ανά δημοτικό διαμέρισμα περιλαμβάνει γειτονιές της πόλης που έχουν ανάγκη αναβάθμισης. Την αναβάθμιση αυτή μόνο η βραχυχρόνια μίσθωση μπορεί να την φέρει όπως έχει συμβεί σε άλλες. Όλοι γνωρίζουμε ότι υπάρχει μια “άλλη Αθήνα” κάτω από την Ομόνοια και στο Μεταξουργείο. Επιτρέποντας μόνο στις εταιρείες διαχείρισης να εκδίδουν Α.Μ.Α σε αυτές τις περιοχές θα ενισχύσουμε την αναβάθμιση τους και το μείγμα των γειτονιών προς όφελος όλων. Παράλληλα με όχημα τη Βραχυχρόνια Μίσθωση θα στρέψουμε πολλούς επισκέπτες της Αθήνας προς περιοχές που είναι επισφαλείς και όχι θελτικές για την παραμονή τους.Πρόταση: Να υπάρξει συνεργασία και σχετική μελέτη σχετικά σε ποιους ταχυδρομικούς κωδικούς θα εφαρμοστεί η απαγόρευση του Α.Μ.Α προς κοινό όφελος.Επικαλούμαστε απόφαση του Ολλανδικού δικαστηρίου η οποία αναφέρει «Η ολική απαγόρευση των Βραχυχρόνιων Μισθώσεων σε ορισμένες γειτονιές είναι ένα μέτρο μεγάλης εμβέλειας. Μπορεί να συμβεί μόνο εάν υπάρχουν σοβαροί λόγοι που σχετίζονται με τον σκοπό και το πεδίο εφαρμογής της νομοθεσίας για τη στέγαση. Η εκτελεστική εξουσία της πόλης θα έπρεπε πρώτα να είχε διερευνήσει αν θα μπορούσαν να ληφθούν λιγότερο δραστικά μέτρα για την επίτευξη του επιδιωκόμενου στόχου».4. Δημοσιοποίηση ενεργών Α.Μ.Α από την ΑΑΔΕΟι όποιες αποφάσεις και εφαρμογές θα πρέπει να ληφθούν σε πραγματικά στοιχεία και όχι σε εικασίες και αίολα στοιχεία. Θα πρέπει και επιβάλλεται πλέον η ΑΑΔΕ να δώσει στο δημόσιο διάλογο τα πραγματικά στοιχεία για τα Α.Μ.Α. Τώρα είναι η κατάλληλη στιγμή για να υπάρξει διαφάνεια.Πρόταση: Να υπάρξει δημοσιοποίηση των ενεργών Α.Μ.Α από την ΑΑΔΕ για σωστή εφαρμογή των μέτρων.Πηγή: ot.gr",https://www.tovima.gr/wp-content/uploads/2024/07/26/Airbnb.jpg,"Υπόμνημα για τα Airbnb στέλνει η STAMA στον πρωθυπουργό Κυριάκο Μητσοτάκη - Οι περιορισμοί, οι εταιρείες διαχείρισης και οι εξαιρέσεις."
https://www.tovima.gr/2024/10/03/finance/airbnb-to-ste-apofasizei-gia-to-telos-epitideymatos-ti-lene-anthropoi-tis-ktimatagoras/,Airbnb: Το ΣτΕ αποφασίζει για το τέλος επιτηδεύματος -Τι λένε άνθρωποι της κτηματαγοράς,03-10-2024,16:37,Οικονομία,Ανδρομάχη Παύλου,To Airbnb κρέμεται από τα χείλη του ΣτΕ - Αποφασίζει για το τέλος επιτηδεύματος - Πώς αξιολογούν άνθρωποι της κτηματαγοράς τις εξελίξεις στο Συμβούλιο της Επικρατείας για τις βραχυχρόνιες μισθώσεις,"Πάνω σε τεντωμένοι σκοινί κινούνται οι βραχυχρόνιες μισθώσεις ακινήτων (τύπου Airbnb) στην Ελλάδα και αυτό γιατί για πρώτη φορά απασχόλησε χθες το Β΄ Τμήμα του Συμβουλίου της Επικρατείας (ΣτΕ).Το Συμβούλιο της Επικρατείας καλείται να αποφανθεί για το αυτοτελές τέλος επιτηδεύματος στα Αirbnb, μετά τις αιτήσεις για την ακύρωση της πρόσφατης εγκυκλίου της Ανεξάρτητης Αρχή Δημοσίων Εσόδων (ΑΔΑΕ) που κατέθεσαν εταιρείες βραχυχρόνιας μίσθωσης ακινήτων.To ΣτΕ για τις βραχυχρόνιες μισθώσειςΟι σχετικές αιτήσεις συζητήθηκαν στο Β΄ Τμήμα του Συμβουλίου της Επικρατείας που επιφυλάχθηκε να εκδώσει το επόμενο διάστημα την απόφασή του.Ο Σύνδεσμος Εταιρειών Βραχυχρόνιας Μίσθωσης Ακινήτων, η ΠΟΜΙΔΑ και πέντε εταιρείες βραχυχρόνιας μίσθωσης ακινήτων υποστηρίζουν ότι από την εφαρμογή της εγκυκλίου πλήττονται άμεσα ή έμμεσα οι ιδιοκτήτες ή οι επικαρπωτές που ασχολούνται με τη διαχείριση των Airbnb καθώς υποχρεούνται να καταβάλλουν αυτοτελές τέλος επιτηδεύματος για καθένα από τα ακίνητά τους.Θεωρούν μάλιστα αντισυνταγματική την επίμαχη εγκύκλιο γιατί, όπως αναφέρουν, επιβάλλει πρόσθετο φορολογικό βάρος (τέλος επιτηδεύματος) στις επιχειρήσεις βραχυχρόνιας μίσθωσης ακινήτων για κάθε εκμισθούμενο ακίνητο, χωρίς αυτό να προβλέπεται σε διάταξη τυπικού νόμου.Αυτό, έχει ως συνέπεια να παραβιάζεται το άρθρο 87 του Συντάγματος και η αρχή της ασφάλειας του δικαίου που επιβάλλει τη σαφήνεια και προβλέψιμη εφαρμογή των θεσπιζόμενων κανονιστικών ρυθμίσεων, όπως είναι η επιβολή οικονομικών επιβαρύνσεων υπό τη μορφή φόρων, τελών και εισφορών.Μιλώντας στον ΟΤ ο πρόεδρος της ΠΟΜΙΔΑ Στράτος Παραδιάς, τόνισε ότι «η πράξη είναι ανυπόστατη και δεν έχει νομοθετική εξουσιοδότηση» και υπογράμμισε ότι «είναι θετικό το γεγονός ότι δεν ζητήθηκε χθες αναβολή». Πηγές του Συνδέσμου Εταιρειών Βραχυχρόνιας Μίσθωσης Ακινήτων (ΣΤΑΜΑ) μιλώντας στον ΟΤ σημειώνουν ότι «η εκδίκαση της υπόθεσης πήγε πολύ καλά» και υπογραμμίζουν ότι στόχος είναι να προφυλάξουν την αγορά από τις φορολογικές ρυθμίσεις της κυβέρνησης.Η εγκύκλιοςΥπενθυμίζεται ότι με βάση εγκύκλιο της ΑΑΔΕ αν ένα Νομικό πρόσωπο διαχειρίζεσαι 10 ακίνητα μέσω βραχυχρόνιας μίσθωσης σε διάφορα σημεία της Ελλάδας, τότε θα πληρώσεις 10 τέλη επιτηδεύματος. Αν το Νομικό πρόσωπο, για παράδειγμα, διαχειρίζεται 10 ακίνητα σε μία πολυκατοικία στην Πλάκα θα πληρώσει ένα τέλος επιτηδεύματος.Η αγορά αντιδρά έντονα καθώς δεν είναι δυνατόν σε κάθε ακίνητο το οποίο δεν είναι στο ίδιο κτίριο να επιβάλλεται τέλος επιτηδεύματος και να θεωρείται υποκατάστημα. Υπενθυμίζεται ότι το τέλος επιτηδεύματος ανέρχεται για τα Νομικά πρόσωπα στο ποσό των 1.000 ευρώ και στα 600 ευρώ για κάθε υποκατάστημα.ΠΗΓΗ:  ot.gr",https://www.tovima.gr/wp-content/uploads/2024/07/26/Airbnb.jpg,To Airbnb κρέμεται από τα χείλη του ΣτΕ - Αποφασίζει για το τέλος επιτηδεύματος - Πώς αξιολογούν άνθρωποι της κτηματαγοράς τις εξελίξεις στο Συμβούλιο της Επικρατείας για τις βραχυχρόνιες μισθώσεις
https://www.tovima.gr/2024/09/20/finance/airbnb-poioi-exoun-prothesmia-100-imeron/,Airbnb: Ποιοι έχουν προθεσμία 100 ημερών,20-09-2024,13:32,Οικονομία,Ανδρομάχη Παύλου,"Αλλάζουν τα δεδομένα για το Airbnb μετά τις ανακοινώσεις του πρωθυπουργού, Κυριάκου Μητσοτάκη - Οι 100 μέρες και το τέλος ανθεκτικότητας.","Περιθώριο μέχρι τέλος Δεκεμβρίου 2024 έχουν όσοι ενδιαφέρονται να εκδώσουν Αριθμό Μητρώου Ακινήτου (ΑΜΑ) για βραχυχρόνια μίσθωση (τύπου Airbnb) που βρίσκονται στα πρώτα τρία διαμερίσματα του Δήμου Αθηναίων.Από την 1η Ιανουαρίου 2025 «παγώνουν» οι νέες άδειες για καταλύματα βραχυχρόνιας μίσθωσης σε συγκεκριμένες περιοχές της Αθήνας, όπου παρατηρείται οξύ στεγαστικό πρόβλημα.Σύμφωνα άλλωστε και με τις εξαγγελίες Μητσοτάκη ως προς τις βραχυχρόνιες μισθώσεις, θα απαγορευτεί τουλάχιστον για ένα χρόνο η ένταξη νέων ακινήτων τύπου Airbnb στις πλατφόρμες.Πρώτιστος στόχος του μέτρου είναι να μη συνεχιστεί η «αιμορραγία» διαμερισμάτων προς τη βραχυχρόνια μίσθωση, σε περιοχές που διαθέτουν μεγάλο απόθεμα ακινήτων και έχει παρατηρηθεί μεγάλη στροφή προς τη συγκεκριμένη επιχειρηματικά δραστηριότητα.100 μέρες για… AirbnbΔίνοντας περιθώριο μέχρι τέλη του 2024 παρέχεται η δυνατότητα σε όσους ιδιοκτήτες ακινήτων έχουν ήδη ξεκινήσει εργασίες ανακαινίσεων των ακινήτων τους, να τις ολοκληρώσουν χωρίς να υποστούν οικονομική ζημία, εφόσον πρόθεσή τους ήταν να δραστηριοποιηθούν στη βραχυχρόνια μίσθωση.Ποιες περιοχές όμως αφορά η σχετική απαγόρευση;Το μέτρο αφορά περιοχές κυρίως του Κέντρου και πλησίον του Κέντρου της Αθήνας με υπερκορεσμό σε βραχυχρόνιες μισθώσεις.Αφορά, δηλαδή, περιοχές όπως ο Νέος Κόσμος, το Παγκράτι, ο Κεραμεικός, το Μεταξουργείο και κυρίως το ιστορικό κέντρο της Αθήνας (Πλατεία Συντάγματος, Πλατεία Ομονοίας, Εξάρχεια, Χαυτεία, Ηρώδου Αττικού, Πανεπιστημίου, Σταδίου, Πατησίων, Λεωφόρος Αλεξάνδρας κ.λπ.).Σύμφωνα με εκτιμήσεις στο κέντρο της Αθήνας τους καλοκαιρινούς μήνες υπολογίζεται ότι λειτούργησαν πάνω από 12.500 καταλύματα βραχυχρόνιας μίσθωσης.Το τέλος ανθεκτικότηταςΤην ίδια στιγμή, με στόχο την αποσυμπίεση της Αθήνας από τα καταλύματα βραχυχρόνιας μίσθωσης, το οικονομικό επιτελείο δρομολογεί την αύξηση του τέλους διαμονής που θα πρέπει να παρακρατούν οι ιδιοκτήτες ακινήτων βραχυχρόνιας μίσθωσης από τους διαμένοντες στα ακίνητά τους.Ειδικότερα, τα ποσά διαμορφώνονται ως εξής:Για την περίοδο Νοεμβρίου – Φεβρουαρίου το τέλος αυξάνεται από τα 0,5 ευρώ ανά ημέρα διαμονής που ισχύει σήμερα, στα 2 ευρώ ανά μέρα καιΓια την περίοδο Μαρτίου – Οκτωβρίου από τα 1,5 ευρώ τη μέρα αυξάνεται στα 8 ευρώ για κάθε ημέρα διαμονής.Επίσης, το υπουργείο Τουρισμού επεξεργάζεται πλαίσιο λειτουργίας των βραχυχρόνιων μισθώσεων. Eτοιμάζεται μία νέα νομοθετική ρύθμιση που θα καθορίζει τις ελάχιστες λειτουργικές προδιαγραφές και τις συνθήκες ασφάλειας που θα πρέπει να τηρούνται από τους ιδιοκτήτες που διαθέτουν ακίνητα σε πλατφόρμες βραχυχρόνιας μίσθωσης.Από την πλευρά του το Ξενοδοχειακό Επιμελητήριο της Ελλάδας έχει προτείνει στην κυβέρνηση τις εξής λειτουργικές προδιαγραφές για τις βραχυχρόνιες μισθώσεις:Το ακίνητο εκμισθώνεται ολόκληρο.Επιτρέπεται η εκμίσθωση δωματίου μόνο στην κύρια κατοικία του εκμισθωτή, όπου ο ίδιος είναι παρών.Εμβαδόν ακινήτου τουλάχιστον 12 τ.μ. για το δωμάτιο και 25 τ.μ. για το διαμέρισμα ή την κατοικία.Το ακίνητο πρέπει να διαθέτει φυσικό φωτισμό, αερισμό, και κλιματισμό ή θέρμανση.Απαγόρευση υπόγειων και ημιυπόγειων χώρων.Ανώτατος αριθμός δωματίων: 8 ανά ακίνητο, με ανώτατο αριθμό ατόμων ανάλογα με τους διαθέσιμους χώρους ύπνου (2 κλίνες ανά υπνοδωμάτιο).Πιστοποίηση υγιεινής και πυρασφάλειας από μηχανικό.Ασφάλιση αστικής ευθύνης.Για τα διαμερίσματα σε πολυκατοικίες, η πιστοποίηση ανελκυστήρα για επαγγελματική χρήση θα είναι απαραίτητη.Πηγή: ot.gr",https://www.tovima.gr/wp-content/uploads/2024/02/07/akinita.jpg,"Αλλάζουν τα δεδομένα για το Airbnb μετά τις ανακοινώσεις του πρωθυπουργού, Κυριάκου Μητσοτάκη - Οι 100 μέρες και το τέλος ανθεκτικότητας."
https://www.tovima.gr/2024/09/18/finance/akinita-xanei-edafos-to-airbnb-anoigoun-oi-portes-sti-makroxronia-misthosi/,Ακίνητα: Χάνει έδαφος το Airbnb – «Ανοίγουν οι πόρτες» στη μακροχρόνια μίσθωση,18-09-2024,23:31,Οικονομία,Στέφανος Μαχτσίρας,Πώς αλλάζουν τα δεδομένα στα Airbnb - Οι κερδισμένοι και οι χαμένοι από τις αλλαγές που φέρνουν τα νέα μέτρα.,"Περιορισμένο αντίκτυπο στην στεγαστική κρίση που μαστίζει την χώρα εκτιμά η αγορά πως θα έχουν τα κίνητρα της κυβέρνησης στους ιδιοκτήτες ακινήτων για να τα «γυρίσουν» από την βραχυχρόνια μίσθωση (Αirbnb) στην μακροχρόνια.Κύκλοι της αγοράς «βλέπουν» περί το 10% των ακινήτων να επιστρέφουν στην παραδοσιακή μακροχρόνια μίσθωση, κάτι που μεταφράζεται σε 12 – 15.000 ακίνητα πανελλαδικά με δεδομένο πως τα Airbnb στην Ελλάδα προσεγγίζουν τις 120.000.Την ώρα που η στεγαστική κρίση, τα συμπιεσμένα εισοδήματα και τα απλησίαστα ενοίκια χτυπούν αλύπητα τους ενοικιαστές, η κυβέρνηση επιχειρεί με στοχευμένες παρεμβάσεις να δώσει λύσεις, αν και είναι αμφίβολο κατά πόσο θα λειανθούν οι επιπτώσεις ενός ζητήματος που τείνει να λάβει ανεξέλεγκτες διαστάσεις και για το οποίο το οικονομικό επιτελείο αδράνησε αδικαιολόγητα για μεγάλο διάστημα, με τις τιμές να εκτοξεύονται.Οι παρεμβάσεις που ξεδιπλώθηκαν στην 88η ΔΕΘ διαμορφώνουν ένα νέο τοπίο στο Real Estate με κερδισμένους και χαμένους ιδιοκτήτες ακινήτων, ανάλογα με το ποιο μονοπάτι θα διαλέξουν.«Το πρόβλημα είναι οι χαμηλοί μισθοί»«Εκτιμώ πως το 10-15% των Airbnb ακινήτων (12-15.000) πανελλαδικά θα διατεθούν στην μακροχρόνια μίσθωση, τα κίνητρα που έχουν δοθεί για την επιστροφή στην μακροχρόνια μίσθωση είναι ισχυρά αλλά αυτό δε θα λύσει το στεγαστικό ζήτημα. Το πρόβλημα σήμερα είναι οι χαμηλοί μισθοί και όχι τα σπίτια που δεν υπάρχουν. Αν ψάξετε αυτή τη στιγμή στην Αθήνα σε πλατφόρμες στην μακροχρόνια μίσθωση διατίθενται περί τα 6.500 ακίνητα, σπίτια υπάρχουν αλλά είναι πολύ ακριβά για τον μέσο Έλληνα. Τα Airbnb στην πρωτεύουσα υπολογίζονται σε περίπου 12.500», σημειώνει o πρόεδρος του Πανελλήνιου Συλλόγου Διαχειριστών Ακινήτων, Ανδρέας Χίου.«Στην Αθήνα υπάρχει μεγάλη ζήτηση για σπίτια από το εξωτερικό, περίπου 20.000 ξένοι έρχονται και εργάζονται εξ αποστάσεως, αυτοί μπορούν να πληρώσουν τις τιμές των ενοικίων καθώς έχουν μισθούς εξωτερικού, επιμένω πως το πρόβλημα δεν βρίσκεται στην χαμηλή προσφορά κατοικίας αλλά στους πολύ χαμηλούς μισθούς. Ούτε η απαγόρευση για νέες άδεις Airbnb σε κεντρικές περιοχές της Αθήνας θα μειώσει ιδιαίτερα τα ενοίκια», τονίζει.Κερδισμένοι και χαμένοιΣημειώνεται ότι σήμερα τα εισοδήματα από ενοίκια φορολογούνται με συντελεστές 15%-45%. Συγκεκριμένα, για τα πρώτα 12.000 ευρώ εισοδήματος φορολογούνται με 15%, στο κλιμάκιο από 12.001 έως 35.000 ευρώ ο συντελεστής είναι 35% και τα εισοδήματα από 35.000 ευρώ και πάνω φορολογούνται με 45%.Με τις αλλαγές που ανακοινώθηκαν, ιδιοκτήτης που διέθετε το ακίνητο του σε βραχυχρόνια μίσθωση και λάμβανε 20.000 ευρώ, πλήρωνε στην εφορία 4.600 ευρώ, με το καθαρό ποσό να διαμορφώνεται στα 15.400 ευρώ. Βέβαια, από το ποσό αυτό κατέβαλε και κάποια για τον καθαρισμό του ακινήτου και το καθάρισμα στα κλινοσκεπάσματα.Στην περίπτωση που μεταπηδήσει στη μακροχρόνια και το μισθώνει έναντι 1.000 ευρώ τον μήνα θα λαμβάνει τον χρόνο 12.000 ευρώ. Ο φόρος του θα είναι μηδενικός για τρία χρόνια. Δηλαδή θα γλιτώνει 1.800 ευρώ τον χρόνο.Βέβαια και πάλι το κέρδος που έχει με την διάθεση του ακινήτου στην βραχυχρόνια μίσθωση (15.400 ευρώ), ακόμα και με τον φόρο που δίνει στην εφορία είναι μεγαλύτερο, κατά 3.400 ευρώ, από την διάθεση του ακινήτου στην μακροχρόνια μίσθωση.Οι κόφτες για απαλλαγή από τον φόρο εισοδήματοςΤρεις προϋποθέσεις υπάρχουν για να έχουν οι ιδιοκτήτες κλειστών ακινήτων, που θα τα διαθέσουν για μακροχρόνια μίσθωση, την τριετή απαλλαγή από τον φόρο εισοδήματος.1) Να ήταν κλειστά τα ακίνητα για τρία χρόνια.2) Να νοικιαστούν έως το τέλος του 2025.3) Να είναι έως 120 τετραγωνικά μέτρα.Από το συγκεκριμένο μέτρο (αφορά αποκλειστικά σε ακίνητα που κατέχουν φυσικά πρόσωπα και όχι επιχειρήσεις) εκτιμάται πως θα υπάρξει απώλεια εσόδων περίπου 3 εκατ. ευρώ για το 2025 και 13 εκατ. ευρώ κατ’ έτος για τα έτη 2026-2028.Πού μπαίνει φρένο στην ΑθήναYπενθυμίζεται πως σε όλο το κέντρο της Αθήνας (Koυκάκι, Θησείο, Πετράλωνα, Παγκράτι) μέχρι και τον Νέο Κόσμο, σταματά για έναν χρόνο η έκδοση νέων αδειών για ιδιοκτήτες που θέλουν να μπουν στις πλατφόρμες βραχυχρόνιας μίσθωσης.Πιο συγκεκριμένα, από 1/1/2025 δεν θα επιτρέπεται νέα βραχυχρόνια μίσθωση για ένα έτος, με δυνατότητα παράτασης γιαΤο 1ο δημοτικό διαμέρισμα Αθήνας που περιλαμβάνει το κέντρο των Αθηνών με το λεγόμενο εμπορικό τρίγωνο (Στάδιο-Ομόνοια-Πλάκα).Το 2ο δημοτικό διαμέρισμα Αθήνας που περιλαμβάνει τις ΝΑ συνοικίες από Νέο Κόσμο μέχρι Στάδιο.Το 3ο δημοτικό διαμέρισμα Αθήνας που περιλαμβάνει τις ΝΔ συνοικίες Αστεροσκοπείου, Πετραλώνων, Μεταξουργείου και Θησείου.Το φρένο αφορά, δηλαδή, περιοχές όπως ο Νέος Κόσμος, το Παγκράτι, ο Κεραμεικός, το Μεταξουργείο και κυρίως το ιστορικό κέντρο της Αθήνας (Πλατεία Συντάγματος, Πλατεία Ομονοίας, Εξάρχεια, Χαυτεία, Ηρώδου Αττικού, Πανεπιστημίου, Σταδίου, Πατησίων, Λεωφόρος Αλεξάνδρας κ.λπ.).Την χρονιά που διανύουμε, εκτιμάται πως τα έσοδα από τις βραχυχρόνιες μισθώσεις θα ξεπεράσουν τα 5 δισ. ευρώ πανελλαδικά με σημαντικά οφέλη για το κράτος και την οικονομία.ΠΗΓΗ: ot.gr",https://www.tovima.gr/wp-content/uploads/2024/09/08/akinita2-e1726914008253.jpg,Πώς αλλάζουν τα δεδομένα στα Airbnb - Οι κερδισμένοι και οι χαμένοι από τις αλλαγές που φέρνουν τα νέα μέτρα.
https://www.tovima.gr/2024/09/16/finance/ti-allazei-gia-agrotes-epixeiriseis-airbnb-kokkina-daneia-kai-golden-visa/,"Τι αλλάζει για αγρότες, επιχειρήσεις, Airbnb, κόκκινα δάνεια και Golden Visa",16-09-2024,15:06,Οικονομία,Newsroom,"Τα μέτρα για τη στήριξη της επιχειρηματικότητας και της παραγωγικότητας των επιχειρήσεων στον πρωτογενή τομέα, στην μεταποίηση και στον τουρισμό ανακοίνωσαν από κοινού οι υπουργοί Οικονομικών, Ανάπτυξης, Αγροτικής Ανάπτυξης και Τουρισμού.","Στην εξειδίκευση των μέτρων κυβερνητικής πολιτικής που εξήγγειλε ο πρωθυπουργός Κυριάκος Μητσοτάκης κατά την ομιλία του στη ΔΕΘ, για τη στήριξη της επιχειρηματικότητας και της παραγωγικότητας των επιχειρήσεων στον πρωτογενή τομέα, στην μεταποίηση και στον τουρισμό προχωρούν αυτήν την ώρα οι υπουργοί Εθνικής Οικονομίας και Οικονομικών Κωστής Χατζηδάκης, ο Αναπληρωτής Υπουργός Εθνικής Οικονομίας και Οικονομικών Νίκος Παπαθανάσης, ο Υπουργός Αγροτικής Ανάπτυξης και Τροφίμων Κώστας Τσιάρας, ο Υπουργός Ανάπτυξης Τάκης Θεοδωρικάκος και η Υπουργός Τουρισμού Όλγα Κεφαλογιάννη.Τα τέσσερα μέτρα για τον πρωτογενή τομέαΤους άξονες των τεσσάρων μέτρων για τον πρωτογενή τομέα, που ανακοίνωσε ο πρωθυπουργός, Κυριάκος Μητσοτάκης από τη ΔΕΘ, ανέλυσε ο υπουργός Αγροτικής Ανάπτυξης και Τροφίμων, Κώστας Τσιάρας κατά τη διάρκεια Διυπουργικής Συνέντευξης Τύπου με θέμα «Εξειδίκευση μέτρων στήριξης της επιχειρηματικότητας και της παραγωγικότητας των επιχειρήσεων στον πρωτογενή τομέα, στην μεταποίηση και στον τουρισμό».Στόχος των εν λόγω μέτρων όπως υπογράμμισε ο κ. Τσιάρας είναι «η μείωση του κόστους παραγωγής στον πρωτογενή τομέα, απαλλαγμένο από τα βάρη του παρελθόντος, με τόνωση της εξωστρέφειας εκεί που μπορούμε καλύτερα διευρύνοντας παράλληλα τις παραγωγικές δυνατότητες της χώρας».Επισήμανε ότι μέσω των μέτρων επιδιώκεται «η περαιτέρω υποκατάσταση των εισαγωγών με εγχώρια προϊόντα, η ενίσχυση εξαγωγών σε προϊόντα με ανταγωνιστικό πλεονέκτημα, η ενίσχυση της εγχώριας παραγωγής, η δημιουργία περισσότερων θέσεων εργασίας στον πρωτογενή τομέα, η αναδιάρθρωση της παραγωγής με αγροδιατροφικά προϊόντα υψηλής αξίας και το «rebranding» ελληνικών προϊόντων».Συγκεκριμένα, μιλώντας για τον Ειδικό Φόρο Κατανάλωσης για το Αγροτικό Πετρέλαιο, ο κ. Τσιάρας σημείωσε ότι είχε καταργηθεί το 2016, και η κυβέρνηση τα τρία τελευταία χρόνια έχει επιστρέψει το 50% του ΕΦΚ, ποσό που ξεπερνά τα 250 εκατ. ευρώ.Από το 2025 και εφεξής όπως είπε, προβλέπεται η εφαρμογή μηδενικού συντελεστή ειδικού φόρου κατανάλωσης (ΕΦΚ) για το πετρέλαιο εσωτερικής καύσης (DIESEL) κινητήρων, το οποίο χρησιμοποιείται αποκλειστικά στη γεωργία. Σημειώθηκε ότι η επιστροφή του αναφερόμενου ΕΦΚ είναι ανεκχώρητη και ακατάσχετη από το Δημόσιο ή τρίτων καθώς και μη υποκείμενη σε οποιαδήποτε κράτηση ή συμψηφισμό.Δικαιούχοι του μέτρου θα είναι 298.000 κατ’ επάγγελμα αγρότες, ενώ στόχος του είναι η μείωση του κόστους παραγωγής μέσω της θέσπισης μόνιμου μηχανισμού επιστροφής του Ειδικού Φόρου Κατανάλωσης. Σημειώθηκε ότι η σχετική Κοινή Υπουργική Απόφαση θα εκδοθεί μετά από διαβούλευση με την ΕΘΕΑΣ και τους Κοινωνικούς Φορείς.Αναφορικά με τα μέτρο για τα κόκκινα δάνεια στον πρωτογενή τομέα, ο κ. Τσιάρας τόνισε ότι σήμερα αυτά ανέρχονται συνολικά σε 3,8 δισ. ευρώ, τα βάρη αντιστοιχούν σε 26.000 ακίνητα (αξίας 1,5 δισ. ευρώ), 750 Συνεταιρισμών και 21.000 αγροτών.Με αυτό το μέτρο στοχεύεται η στήριξη συνεργατικών σχημάτων, η ενίσχυση βιώσιμων συνεταιρισμών, η άμεση πρόσβαση σε λύσεις νέας τραπεζικής χρηματοδότησης, η προσέλκυση κεφαλαίων στον πρωτογενή τομέα και οι βιώσιμες ρυθμίσεις αγροτικών δανείων.Αναλύοντας το μηχανισμό, ο οποίος θα δημιουργηθεί σε συνεργασία με την ΕΘΕΑΣ, ο κ. Τσιάρας είπε ότι θα περιλαμβάνει:Νέο Πλαίσιο ρυθμίσεων/συμβιβαστικών εξοφλήσεων με σημαντική διαγραφή οφειλών στην βάση του λογιστικού υπολοίπου.Συνδυαστική λύση επί παλαιών απαιτήσεων (λύσεις διαγραφής οφειλών) με ταυτόχρονη νέα τραπεζική χρηματοδότηση.Προώθηση συνεργειών μεταξύ βιώσιμων ΣυνεταιρισμώνΑμεση αξιοποίηση ακινήτων και εκμίσθωση αυτών προκειμένου για την αύξηση ταμειακών ροώΠροώθηση Συγχωνεύσεων – Αποσχίσεων και εν γένει Εταιρικών Μετασχηματισμών μη βιώσιμων.Παράλληλα, όπως σημείωσε ο υπουργός Αγροτικής Ανάπτυξης και Τροφίμων, θα υπάρχουν και πρόσθετα εργαλεία όπως η σύνδεση του Σχεδίου με καινοτόμα τραπεζικά προγράμματα όπως οι συμβολαιακές κάρτες και το κεφάλαιο κίνησης ειδικού σκοπού.Το πλαίσιο υλοποίησης περιλαμβάνει τη λεπτομερή χαρτογράφηση Συνεταιρισμών αλλά και το σχεδιασμό λύσεων. Μετά από μεταβίβαση των υφιστάμενων μη εξυπηρετούμενων αγροτικών δανείων σε νέο, ισχυρό και ευέλικτο σχήμα που θα δημιουργηθεί σε σύμπραξη με την Εθνική Ένωση Αγροτικών Συνεταιρισμών (ΕΘΕΑΣ).Σχολιάζοντας την θερμοκηπιακή καλλιέργεια στη χώρα μας, ο υπουργός Αγροτικής Ανάπτυξης και Τροφίμων επισήμανε ότι την Ελλάδα αυτή τη στιγμή υπάρχουν 49.000 στρέμματα θερμοκηπίων, όταν στην Ολλανδία οι εκτάσεις ανέρχονται σε 120.000 στρέμματα.Στόχος του μέτρου για τη ανάπτυξη των θερμοκηπιακών καλλιεργειών στη χώρα μας που ανακοίνωσε ο πρωθυπουργός από τη ΔΕΘ είναι η αύξηση παραγωγής, η εξοικονόμηση ενέργειας 30%, η μείωση κατανάλωσης νερού, η δημιουργία νέων θέσεων εργασίας και η προστασία περιβάλλοντος – εξοικονόμηση φυσικών πόρων.Σε ό,τι αφορά στα χρηματοδοτικά εργαλεία, ο προϋπολογισμός της δράσης ανέρχεται σε 600 εκατ. ευρώ. Από αυτά το 50% θα προέρχεται από το ΠΑΑ, το 35% από τραπεζικό δανεισμό και το 15% από ίδια κεφάλαια. Σημειώθηκε ότι σε πληγείσες από φυσικές καταστροφές περιοχές και στο Β. Αιγαίο το ποσοστό ενίσχυσης προσαυξάνεται κατά 10%.Δικαιούχοι θα είναι φυσικά και νομικά πρόσωπα, αλλά και συλλογικά σχήματα του αγροτικού συνεταιριστικού δικαίου (ομάδες παραγωγών, οργανώσεις παραγωγών, αγροτικοί συνεταιρισμοί και ενώσεις αυτών, πλην εκείνων που χρηματοδοτούνται από άλλο Τομεακό Πρόγραμμα).Τέλος, αναφερόμενος σχέδιο ανταλλαγής και αντιπαροχής αδρανών γαιών του ΥΠΑΑΤ, σύμφωνα με στοιχεία που παρουσίασε ο κ. Τσιάρας η κατάσταση σήμερα έχει ως εξής:Εποικιστικό αρχείο (κατ’ εκτίμηση -κυρίως αδιάθετα μετά από απαλλοτριώσεις):Δάση: 2,448 εκ. στρέμματαΒοσκές, Χερσολιβαδικά & χέρσα: 7,335 εκατ. στρέμματαΑγροί, δενδρώνες, άλλα: 1,799 εκ. στρέμματαΣτόχος του σχεδίου είναι η αξιοποίηση των αδρανών εκτάσεων του ΥΠΑΑΤ για αγροτική χρήση για αναπτυξιακούς και κοινωνικούς λόγους.Σύμφωνα με τον αρμόδιο υπουργό, η όλη διαδικασία προβλέπει την επικαιροποίηση του Ν4061/12 με:Εκσυγχρονισμό του θεσμικού πλαισίου διαχείρισης των ακινήτων του ΥπουργείουΑποσαφήνιση αρμοδιοτήτων για τη διαχείριση και προστασία των εν λόγω εκτάσεωνΕπίλυση εκκρεμοτήτων που αφορούν σε ιδιοκτησιακά ζητήματα καθώς και θέματα αλλαγής χρήσης γηςΑρση γραφειοκρατικών εμποδίων για τη σύσταση ή μεταβίβαση εμπραγμάτων δικαιωμάτων σε ιδιωτικές εκτάσεις.Δημιουργία Ομάδας Εργασίας σε συνεργασία με το υπουργείο Ψηφιακής Διακυβέρνησης για την πλήρη αποτύπωση των διαθέσιμων γαιών.«Με αυτό τον τρόπο περιγράφονται οι βασικοί άξονες μέσω των οποίων το υπουργείο Αγροτικής Ανάπτυξης και Τροφίμων εισφέρει συγκεκριμένες επιλογές, ώστε ο πρωτογενής τομέας να προσφέρει περισσότερο τόσο στην εθνική οικονομία όσο και στις κοινωνίες» είπε κλείνοντας ο κ. Τσιάρας.Στοιχεία για τον πρωτογενή τομέαΚατά την έναρξη της τοποθέτησής του υπουργός Αγροτικής Ανάπτυξης και Τροφίμων μίλησε για την κατάσταση που επικρατούσε το 2019 στον πρωτογενή τομέα της χώρας μας και παρουσίασε και στοιχεία για το πως αυτή διαμορφώθηκε το 2023.Συγκεκριμένα, το 2019 το έλλειμμα στο ισοζύγιο αγροτικών προϊόντων έφτανε τα 731.216.078 ευρώ, ενώ το 2023 επετεύχθη πλεόνασμα 452.610.528 ευρώ.Οι εξαγωγές φρούτων και λαχανικών το 2019 έφταναν στα 2,2 δισ. ευρώ, ενώ το 2023 έχουμε ανέρχονται σε 3,2 δισ. ευρώ. Κύριοι προορισμοί των ελληνικών εξαγωγών είναι ηΙταλία (18,6% των εξαγωγών), η Γερμανία (11,3%), οι Η.Π.Α. (6%), η Ισπανία (5,3%) και το Ηνωμένο Βασίλειο (4,9%).Σε ό,τι αφορά στις εισαγωγές κρεάτων, από 1,2 δισ.ευρώ το 2019 έφτασαν το 1,6 δισ.ευρώ το 2023.Ο κ. Τσιάρας σημείωσε ότι το 2020 στον πρωτογενή τομέα (Γεωργία, δασοκομία, αλιεία) απασχολούνταν 412.000 άνθρωποι, ενώ το 2023 ανέρχονται πλέον σε 480.900 άτομα.Τέλος, σημαντική είναι η αύξηση των νέων ανδρών (20-29) που απασχολούνται στον πρωτογενή τομέα μιας και το 2020 ήταν 21.700 και το 2023 35.300. Το ίδιο ισχύει και στις γυναίκες όπου από 159.600 το 2020 έφτασαν τις 176.000 το 2023. «Μόνο στη φυτική και ζωική παραγωγή έχουν δημιουργηθεί περίπου 25.000 νέες θέσεις εργασίας» δήλωσε ο κ. Τσιάρας.Τάκης Θεοδωρικάκος: Αυξημένα φορολογικά κίνητρα για εξαγορές και συγχωνεύσεις και για έρευνα και ανάπτυξη – Golden Visa για επενδύσεις 250.000 ευρώ σε start-upΣε τρεις άξονες προχωράει το υπουργείο Ανάπτυξης τις πρωτοβουλίες για την διαμόρφωση και υλοποίηση ενός νέου παραγωγικού μοντέλου για τη χώρα, σε συνέχεια των μεταρρυθμίσεων που έχει πραγματοποιήσει η κυβέρνηση και με κεντρικό στόχο τη σύγκλιση των εισοδημάτων με τον ευρωπαϊκό μέσο όρο και την μείωση κοινωνικών και περιφερειακών ανισοτήτων.Αυτό σημείωσε ο υπουργός Ανάπτυξης Τάκης Θεοδωρικάκος εξειδικεύοντας τα μέτρα της κυβέρνησης για την στήριξη της επιχειρηματικότητας και της παραγωγικότητας των επιχειρήσεων.Ο υπουργός επανέλαβε ότι το υπουργείο Ανάπτυξης, σε συνεργασία με συναρμόδια υπουργεία, ετοιμάζει την εξειδίκευση για ένα νέο παραγωγικό μοντέλο σε συνέχεια, σε συνέχεια των μέτρων που ήδη υλοποιεί η κυβέρνηση με άμεσο στόχο την άμεση περαιτέρω ενίσχυση της βιομηχανίας και εξαγωγών.Ο κ. Θεοδωρικάκος ανακοίνωσε αυξημένα φορολογικά κίνητρα για εξαγορές και συγχωνεύσεις για έρευνα και ανάπτυξη συνολικού κόστους 40 εκατ ευρώ, ενώ υπογράμμισε ότι θα δίνεται Golden Visa και για επενδύσεις 250.000 ευρώ σε start-up επιχειρήσεις από 1η Ιανουαρίου 2025.Ακόμη, διευρύνεται το κίνητρο για εμπορική εκμετάλλευση της πατέντας, όπου σήμερα ισχύει 3ετής απαλλαγή των σχετικών κερδών από φόρο. Διατηρείται η τριετία και με τη νέα ρύθμιση θεσπίζεται μείωση 10% του φόρου εισοδήματος για επιπλέον επτά έτη μετά τη λήξη της τριετίας. Διευρύνονται τα φορολογικά κίνητρα για τους angel investors με την έκπτωση από το φορολογητέο εισόδημα του επενδυτή 50% επί του κεφαλαίου που εισφέρει σε startups, από 300.000 ευρώ που είναι σήμερα (κατ’ ανώτατο ποσό) σε 900.000 ευρώ. Σε ό,τι αφορά τις συγχωνεύσεις ή και εξαγορές μειώνεται το ελάχιστο όριο εταιρικού κεφαλαίου της νέας εταιρείας που προκύπτει από τη συνεργασία/μετασχηματισμό σε 100.000 ευρώ από 125.000 ευρώ για την εξασφάλιση φορολογικής απαλλαγής 30% επί των κερδών. Παράλληλα θεσπίζεται η δυνατότητα μεταφοράς φορολογικής ζημίας μετασχηματιζόμενων επιχειρήσεων, με το δημοσιονομικό κόστος, με βάση την υπάρχουσα επιχειρηματική δραστηριότητα, να ανέρχεται σε 40 εκατ. ευρώ ετησίως.Παράλληλα εισάγονται νέες περιπτώσεις χορήγησης προσαυξημένων ποσοστών έκπτωσης από τα ακαθάριστα έσοδα των επιχειρήσεων , που σήμερα ανέρχεται σε 200%, για δαπάνες επιστημονικής και τεχνολογικής έρευνας, σε:250% για έργα συνεργασίας με είτε με startups είτε με ερευνητικά κέντρα300% για ΜμΕ έντασης γνώσης315% για ΜμΕ έντασης γνώσης αν υπερβαίνουν τον μέσο όρο των αντίστοιχων δαπανών των δύο προηγούμενων ετών.Περαιτέρω, υπογράμμισε ότι συνεχίζεται η στρατηγική για την μείωση κατά 25% του διοικητικού γραφειοκρατικού βάρους με την κατάργηση 15 χρονοβόρων γραφειοκρατικών διαδικασιών. Ανάμεσα σε αυτές, όπως ανέφερε, είναι η υποβολή, ο έλεγχος και η πιστοποίηση έργων επιστημονικής και τεχνολογικής έρευνας, διαδικασίες για τροποποίηση αδειών εξαγωγέων, τελωνειακές άδειες κλπ.Γιαυτές τις πρωτοβουλίες ο υπουργός σημείωσε τη σημασία της συνεργασίας με πολλά υπουργεία και σε συνέχεια όσων ήδη έχουν γίνει μέχρι σήμερα, ενώ συμπλήρωσε ότι πριν ανακοινωθούν τα μέτρα θα έχουν γίνει οι απαραίτητες μεθοδολογικές μετρήσεις για την λειτουργικότητα και την αποτελεσματικότητα που θα έχουν.Τέλος, υπενθύμισε ότι στο πλαίσιο της εθνικής στρατηγικής για την ενίσχυση της ελληνικής βιομηχανίας, το υπουργείο Ανάπτυξης μέσα στο επόμενο δίμηνο εγκρίνει χρηματοδότηση 170 εκατ. ευρώ για ιδιωτικές επενδύσεις με πόρους από το RRF για τομείς που σχετίζονται με τον πράσινο μετασχηματισμό της οικονομίας. Επίσης υλοποιείται πρόγραμμα ψηφιακής μετάβασης των ΜμΕ με 85 εκατ. ευρώ και πρόγραμμα αναβάθμισης βιομηχανικών πάρκων χρηματοδοτούμενο από το Ταμείο Ανάκαμψης. Εχει συνολικό προϋπολογισμό 90 εκατ. ευρώ και στοχεύει στην ενθάρρυνση δημιουργίας και ανάπτυξης πράσινων καινοτόμων επιχειρηματικών πάρκων.Αυξάνεται το πρόγραμμα Ηρακλής κατά 1 δισ. ευρώΣυμπληρωματικό προϋπολογισμό ύψους 900 εκατ. ευρώ για το 2024 θα καταθέσει στη Βουλή τις επόμενες ημέρες το υπουργείο Εθνικής Οικονομίας και Οικονομικών, προκειμένου να ενισχυθεί το ΠΔΕ και να ανέλθει στα 13,1 δισ. ευρώ. Το ποσό αυτό θα προέλθει από δύο πηγές, την ανάπτυξη της οικονομίας (2η ταχύτερη στην Ευρωπαϊκή Ένωση) και την αντιμετώπιση της φοροδιαφυγής.Αυτό ανέφερε ο υπουργός Κωστής Χατζηδάκης, στη συνέντευξη Τύπου για την εξειδίκευση των μέτρων που εξήγγειλε στη ΔΕΘ ο πρωθυπουργός.Παράλληλα, ο υπουργός έκανε αναφορά σε τέσσερα σημεία για μια σύγχρονη και ανθεκτική στην κρίση οικονομία:1.Υγιές τραπεζικό σύστημα. Ολοκληρώθηκε η αποεπένδυση σε Eurobank, Alpha και Πειραιώς και προχωρά στην Εθνική Τράπεζα. Δημιουργήθηκε ο 5ος πυλώνας με τη συγχώνευση Τράπεζας Αττικής και Παγκρήτιας. Τα «κόκκινα» δάνεια με τη συμβολή του προγράμματος «Ηρακλής» μειώθηκαν από 40% τον Ιούλιο 2019 σε 7,5% τον Μάρτιο 2024. Συνολικά σε τράπεζες και services περιορίστηκαν από 92 δισ. ευρώ το 2020- 2021 σε 69 δισ. ευρώ το 2023. Το πρόγραμμα «Ηρακλής» θα αυξηθεί κατά 1 δισ. ευρώ, σε συνεργασία με ΕΕ, προκειμένου τα «κόκκινα» δάνεια να βρεθούν στον μέσο όρο της ΕΕ.2.Φορολογικά κίνητρα για δαπάνες έρευνας. Εισάγονται νέες περιπτώσεις χορήγησης προσαυξημένων ποσοστών επιχορήγησης ύψους 250- 315% (από 200%) για επιστημονική και τεχνολογική έρευνα και 250% για συνεργασία start ups. Η αύξηση των ορίων στην start up visa σημαίνει ότι οι επενδύσεις δεν σημαίνουν μόνον ακίνητα, αλλά σημαίνουν και καινοτομία.Νέα δράση του ΕΣΠΑ 350 εκατ. ευρώ για συγχωνεύσεις και χρηματοδότηση του 50% του κόστους επενδύσεων των μικρομεσαίων επιχειρήσεων. Περαιτέρω επιχορήγηση 10% για επιχειρήσεις που αποτελούν προϊόν συγχώνευσης.Θα υπάρξει Patent Fund από την Ελληνική Αναπτυξιακή Τράπεζα για τη χρηματοδότηση διεθνούς πατέντας και την ανάπτυξη Minimum Viable Patent.3.Δημιουργία του Εθνικού Επενδυτικού Ταμείου με αρχικό κεφάλαιο 300 εκατ. ευρώ. Η Black Rock θα εισηγηθεί έως τις 30 Σεπτεμβρίου την κατάλληλη εταιρική δομή και οργάνωση.4.Ενίσχυση της ανθεκτικότητας απέναντι στις φυσικές καταστροφές, με τον προϋπολογισμό της δράσης να έχει αυξηθεί στα 600 εκατ. ευρώ. Οι νέες πρωτοβουλίες έχουν ως εξής:20% έκπτωση στον ΕΝΦΙΑ για ασφάλιση από φυσικές καταστροφές για ακίνητα αξίας έως 500.000 ευρώ.10% έκπτωση στα ακίνητα μεγαλύτερης αξίας εφόσον έχουν ασφαλιστεί έως 1/6/2025.Υποχρεωτική ασφάλιση από 1/6/2025 για επιχειρήσεις με κύκλο εργασιών άνω των 500.000 ευρώ.Υποχρεωτική ασφάλιση από φυσικές καταστροφές από 1/1/2025 για όλα τα οχήματα ιδιωτικής και επαγγελματικής χρήσης.Η Ελλάδα στην 4η θέση στην ΕΕ ως προς την απορρόφηση του ΕΣΠΑ και στην 6η θέση ως προς το Ταμείο ΑνάκαμψηςΣτα 13,1 δισ. ευρώ θα αυξηθεί εφέτος το Πρόγραμμα Δημοσίων Επενδύσεων (ΠΔΕ), μετά την κατάθεση του συμπληρωματικού προϋπολογισμού και θα ανέλθει περαιτέρω σε 14,4 δισ. ευρώ το 2025 και σε 15,9 δισ. ευρώ το 2026. Η ετήσια αύξηση των πόρων ανέρχεται σε 10- 17%, με αύξηση 29% στο εθνικό σκέλος.Αυτό ανέφερε ο αναπληρωτής υπουργός Εθνικής Οικονομίας και Οικονομικών Νίκος Παπαθανάσης, κατά την εξειδίκευση των εξαγγελιών του πρωθυπουργού στη ΔΕΘ.Σύμφωνα με τον υπουργό, η Ελλάδα βρίσκεται στην 4η θέση στην ΕΕ ως προς την απορρόφηση του ΕΣΠΑ 2021- 2027 και στην 6η θέση ως προς το Ταμείο Ανάκαμψης (με το επιπλέον 1 δισ. ευρώ που θα εισρεύσει τον Οκτώβριο, οι πόροι θα αυξηθούν από το 47,9% στο 50,5%). Τον Νοέμβριο θα υποβληθεί ένα νέο αίτημα.Στο δανειακό σκέλος υπάρχουν συμβάσεις για 339 δάνεια, ενώ ενισχύονται 347.000 μικρομεσαίες επιχειρήσεις με πάνω από 1 δισ. ευρώ. Από τα 844 σχέδια που έχουν υποβληθεί, τα 515 αφορούν σε μικρομεσαίες επιχειρήσεις. Από το πρόγραμμα Ανταγωνιστικότητα του ΕΣΠΑ ενισχύονται 200.000 μικρομεσαίες επιχειρήσεις.Για το πρόγραμμα της Δίκαιης Αναπτυξιακής Μετάβασης που αφορά στις λιγνιτικές περιοχές της χώρας, έχουν υποβληθεί από επιχειρήσεις 976 αιτήσεις. Ενώ, θα δημιουργηθεί και το Νέο Ταμείο Μικροπιστώσεων.Στα 20 ευρώ το τέλος κρουαζιέρας για Μύκονο – Σαντορίνη – Τα τέλη για βραχυχρόνιες μισθώσειςΣτην εξειδίκευση των μέτρων στήριξης της επιχειρηματικότητας και της παραγωγικότητας των επιχειρήσεων στον πρωτογενή τομέα, στην μεταποίηση και τον τουρισμό προχώρησε με τη σειρά της η αρμόδια υπουργός Τουρισμού Ολγα Κεφαλογιάννη. Aπό το βήμα της διυπουργικής συνέντευξης που έλαβε χώρα σήμερα στην γενική γραμματεία ενημέρωσης, η κυρία Κεφαλογιάννη αφού επεσήμανε ότι η Ελλάδα έχει ανακάμψει από το σοκ της πανδημίας, υπογράμμισε ότι εφέτος οι προβλέψεις για τα έσοδα του ελληνικού τουρισμού αναμένεται να φτάσουν τα 22 δισ. ευρώ.Εστιάζοντας πλέον στα νέα δεδομένα και προκλήσεις που προκύπτουν στην διαχείριση των τουριστικών ροών στην Ελλάδα, η κυρία Κεφαλογιάννη εστίασε στο πρώτο μέτρο που ελήφθη και αυτό αφορά την κρουαζιέρα. Οπως είπε, το εν λόγω μέτρο ανταποκρίνεται στις κεντρικές επιδιώξεις της εθνικής πολιτικής για τον τουρισμό. «Δηλαδή για την ισόρροπη και ποιοτική ανάπτυξη του ελληνικού τουρισμού».Εισάγεται τέλος κρουαζιέραςΌπως είπε, εισάγεται λοιπόν τέλος κρουαζιέρας, για τους επιβάτες που θα αποβιβάζονται στα ελληνικά λιμάνια. Ένα τέλος αυξημένο για προορισμούς που δέχονται τη μεγαλύτερη πίεση, ιδίως κατά τους μήνες αιχμής, δηλαδή για τη Σαντορίνη και τη Μύκονο, και χαμηλότερο στα υπόλοιπα λιμάνια, με κλιμάκωση ανά χρονική περίοδο.Αυτό, ορίζεται σε 20 ευρώ ανα επιβάτη κρουζιέρας που θα αποβιβάζεται στην Μύκονο και την Σαντορίνη. Την ίδια στιγμή για τα υπόλοιπα λιμάνια της χώρας ορίζεται στα 5 ευρώ. για την περίοδο 1 ιουνίου εως 30 Σεπτεμβρίου, 40% μειωμένο τους μήνες Απρίλιο εως Μάιο και 80% μειωμένο από τον μήνα Νοέμβριο και Μάρτιο. Συνολικά το ετήσιο όφελος εκτιμάται σε 50 εκατ. ευρώ.Μέρος του εσόδου αυτού, θα εγγράφεται στον προϋπολογισμό του Υπουργείου Τουρισμού με σκοπό την βελτίωση των τουριστικών υποδομών για την ποιοτική αναβάθμιση του τουριστικού προϊόντος της χώρας. Επιπλέον βεβαίως το Υπουργείο Τουρισμού, σε συνεργασία με τα συναρμόδια υπουργεία – επεξεργάζεται ένα σχέδιο ρυθμίσεων και δράσεων για τη συνολική διαχείριση της κρουαζιέρας στην χώρα μας.Συνοπτικά, το εν λόγω μέτρο, όπως είπε η Ολγα Κεφαλογιάννη στοχεύει στα εξής:Στην ανάπτυξη του homeportingΤην ανάπτυξη υποδομών στους λιμένες για την ορθή διαχείριση τόσο του berth allocation, όσο και για τον έλεγχο των ροών στην ξηρά.Σε κίνητρα για την προσέλκυση μικρότερων πλοίων, με επιβάτες υψηλού εισοδηματικού επιπέδου- Καθώς επίσης και μία ολοκληρωμένη μελέτη για τη αξιολόγηση της συμβολής της κρουαζιέρας στην οικονομία και του αποτυπώματος για τις τοπικές κοινωνίες.Τέλος Ανθεκτικότητας στην Κλιματική ΚρίσηΤην ίδια στιγμή κυρία Κεφαλογιάννη προχώρησε στην εξειδίκευση του μέτρου για το τέλος της Ανθεκτικότητας, που όπως είπε, η αύξηση αφορά στο διάστημα από τον Απρίλιο ως τον Οκτώβριο, αναλογικά για ξενοδοχεία, ενοικιαζόμενα δωμάτια, καθώς και ακίνητα βραχυχρόνιας μίσθωσης.Σε ό,τι αφορά το τέλος ανθεκτικότητας, Η αύξηση του διαμορφώνεται συνολικά απο 0,5 ευρώ εως 5 ευρώ.Συγκεκριμένα από τον Απρίλιο ως τον Οκτώβριο η αύξηση για ξενοδοχεία 1 και 2 αστέρων είναι 0,5 ευρώ και διαμορφώνεται από 1,5 ευρώ στα 2 ευρώ. Το ίδιο ισχύει για ενοικιαζόμενα επιπλωμένα δωμάτια. Από 1,5 ευρώ πάει στα 2 ευρώ πάντα την ημέρα.Στα ξενοδοχεία των 3 αστέρων η αύξηση είναι 2 ευρώ και διαμορφώνεται απο 3 ευρώ στα 5 ευρώ την ημέρα.Στα ξενοδοχεία των 4 αστέρων η αύξηση είναι 3 ευρώ και διαμορφώνεται απο 7 ευρώ στα 10 ευρώ την ημέρα.Στα ξενοδοχεία των 5 αστέρων και στις βίλες η αύξηση είναι 5 ευρώ και διαμορφώνεται απο 10 ευρώ στα 15 ευρώ την ημέρα.Ταυτόχρονα, το χρονικό διάστημα ισχύος του μειωμένου τέλους επεκτείνεται κατά ένα μήνα, και περιλαμβάνει πλέον και τον Μάρτιο. Δηλαδή το μειωμένο τέλος, εφαρμόζεται για πέντε (5) μήνες αντί τεσσάρων που ισχύει μέχρι σήμερα. Στο μεταξύ το συγκεκριμένο έσοδο θα κατευθυνθεί σε δαπάνες πρόληψης και αποκατάστασης φυσικών καταστροφών, αλλά και βελτίωσης υποδομών για τη στήριξη του τουριστικού προϊόντος της χώρας.Για τις Βραχυχρόνιες μισθώσειςΤέλος, όσον αφορά στις βραχυχρόνιες μισθώσεις θα ισχύσουν τα εξής:Ειδικότερα για τα ακίνητα μικρότερου μεγέθους, το ύψος του τέλους αυξάνεται και για τη χαμηλή περίοδο, από 0,5 σε 2 ευρώ ανά ημερήσια χρήση, ενώ σε 8 ευρώ ανα ημερήσια χρήση αυξάνεται κατά τους μήνες από Απρίλιο έως και Οκτώβριο.Επιπλέον λαμβάνεται ένα ακόμα μέτρο: Στο κέντρο της Αθήνας και συγκεκριμένα στο 1ο, 2ο και 3ο δημοτικό διαμέρισμα, δεν θα επιτρέπεται νέα βραχυχρόνια μίσθωση για ένα έτος, με δυνατότητα παράτασης του μέτρου αυτού.Τέλος το υπουργείο Τουρισμού επεξεργάζεται ένα σχέδιο πλαισίου που αφορά στη θέσπιση λειτουργικών προδιαγραφών και αντίστοιχων προδιαγραφών ασφαλείας. Κριτήριο είναι η διασφάλιση της ποιότητας της φιλοξενίας, και τελικά της ποιότητας της τουριστικής προσφοράς στη χώρα μας, επεσήμανε.Πηγή: ΑΠΕ-ΜΠΕ",https://www.tovima.gr/wp-content/uploads/2024/09/16/KTZ_1868.jpg,"Τα μέτρα για τη στήριξη της επιχειρηματικότητας και της παραγωγικότητας των επιχειρήσεων στον πρωτογενή τομέα, στην μεταποίηση και στον τουρισμό ανακοίνωσαν από κοινού οι υπουργοί Οικονομικών, Ανάπτυξης, Αγροτικής Ανάπτυξης και Τουρισμού."
https://www.tovima.gr/2024/09/14/finance/antidroun-oi-ksenodoxoi-gia-tous-neous-forous-i-sygkrousi-me-ta-airbnb/,Αντιδρούν οι ξενοδόχοι για τους νέους φόρους – Η «σύγκρουση» με τα Airbnb,14-09-2024,17:42,Οικονομία,Λάμπρος Καρεγεώργος,Ξενοδόχοι κρούουν τον κώδωνα του κινδύνου για την πορεία του κλάδου και τις επιπτώσεις των μέτρων.,"«Ταξικά» χαρακτηριστικά προσδίδουν οι ξενοδόχοι στην κυβερνητική πολιτική «υπερφορλόγησης» του τουρισμού όπως χαρακτηρίζουν τα πρόσφατα μέτρα που ανακοινώθηκαν στη ΔΕΘ. Πολλοί είναι αυτοί που εκτιμούν ότι το «οριζόντιο» μέτρο αύξησης του τέλους της κλιματικής αλλαγής πλήττει κυρίως τη μικρή ξενοδοχεία και τους μη δημοφιλείς τουριστικούς προορισμούς ενώ ουσιαστικά αφήνει ανεπηρέαστα τα μεγάλα πολυτελή ξενοδοχεία.Είναι προφανές ότι μιλάμε για το θάνατο του μικροξενοδόχου ανέφερε παράγοντας του κλάδου,  συμπληρώνοντας ότι η μικρή ξενοδοχεία αποτελεί το 80% των μονάδων. Δεν είμαστε αντίθετοι σε ένα ανταποδοτικό τέλος όμως αυτό θα πρέπει να είναι αναλογικό συμπληρώνει. Άλλη επίπτωση έχει η επιβάρυνση από το τέλος σε ένα μεγάλο πολυτελές ξενοδοχείο σε ένα δημοφιλή προορισμό αι άλλη σε ένα μέσο ξενοδοχείο πόλης.Οι ξενοδόχοι υποστηρίζουν ότι ένα τέλος 15 ευρώ σε ένα πεντάστερο σε μία ελληνική πόλη π.χ.  στην Ξάνθη, σημαίνει μία επιβάρυνση για τον επισκέπτη στην τιμή του δωματίου μέχρι 20% ενώ σε ένα resort των 500 η 1000 ευρώ τη βραδιά η επιβάρυνσή θα είναι αμελητέα. Πρόκειται για ένα επιχείρημα που φαντάζει λογικό και γι’ αυτό ζητούν  το τέλος να είναι ανάλογο της τιμής του δωματίου.Παράλληλα εν αναμονή της εξειδίκευσης των μέτρων από το οικονομικό επιτελείο της που έχει προγραμματισθεί για την Δευτέρα 16 Σεπτεμβρίου και ετοιμάζοντας την αντεπίθεση τους στην κατεύθυνση να αποδείξουν ότι η κυβέρνηση αντιμετωπίζει τον τουρισμό αποσπασματικά και σαν μια «αγελάδα για άρμεγα» προγραμματίζουν να παρουσιάσουν σύντομα μελέτη η οποία αποδεικνύει ότι ο ξενοδοχειακός κλάδος είναι ο πιο υπερφορολογημένος στη χώρα. Μέχρι και 100% είναι υψηλότερη η φορολογική επιβάρυνση του κλάδου από οποιονδήποτε άλλο σημειώνουν γνώστες της μελέτης.Η κυβέρνηση αντιμετωπίζει «φορομπηχτικά» τον τουρισμό Για μια μεγάλη μερίδα ξενοδόχων μια ακόμη απόδειξη ότι η κυβέρνηση αντιμετωπίζει «φορομπηχτικά» τον τουρισμό είναι το γεγονός ότι κατάργησε την ανταποδοτικότητα του τέλους παρεπιδημούντων ενώ και ο φόρος διανυκτέρευσης που μετατράπηκε σε τέλος κλιματικής αλλαγής και είναι υποτίθεται ανταποδοτικός δεν αποδίδεται στις τοπικές κοινωνίες. Υπενθυμίζουν με νόημα ότι η Περιφέρεια Αιγαίου έχει ζητήσει το 75% των εσόδων από το τέλος στα ξενοδοχεία της περιοχής να επιστρέφει για έργα στην Περιφέρεια όμως ακόμη δεν »έχει δει φως», με το ερώτημα πόσα είναι τα χρήματα που εισπράχθηκαν φέτος και πως αξιοποιούνται να παραμένει αναπάντητο.«Ακόμα και το τέλος ανθεκτικότητας, το οποίο ως τέλος θα έπρεπε να έχει μία μορφή ανταποδοτικότητας, προσπαθούμε να δούμε πού κατευθύνθηκαν τα χρήματα που πληρώθηκαν πέρυσι και ως προς τι υποστηρίζει την τουριστική δραστηριότητα» σημείωσε ο Πρόεδρος της Πανελλήνιας Ομοσπονδίας Ξενοδόχων (ΠΟΞ) Γιάννης Χατζής μιλώντας στο OT FORUM στην Θεσσαλονίκη.Η οριζόντια αύξηση του τέλους κλιματικής αλλαγής έρχεται σε μία περίοδο σύνθετη και γεμάτη προκλήσεις για τον ελληνικό τουρισμό.Το 2025, για πολλούς και διάφορους λόγους, δε θα είναι μία εύκολη χρονιά και σε τίποτα δε θα θυμίζει το 2022, 2023 και πρώτου μισό του 2024, έγραψε πρόσφατα στο «Χ» o πρώην πρόεδρος του Συνδέσμου Ελληνικών Τουριστικών Επιχειρήσεων (ΣΕΤΕ) Γιάννης Ρέτσος, οποίος στην «ψύχραιμη» ανάρτηση του επισημαίνει ακόμη ότι «τουρισμός είναι πλέον πολύ σημαντικός για να αγνοείται και να αφήνεται στην τύχη του. Είναι πολύ απαραίτητος για το οικονομικό μέλλον της χώρας και την ανάπτυξη των τοπικών κοινωνιών…» και τονίζει ότι «κυβέρνηση και τοπική αυτοδιοίκηση πρέπει να στοιχηθούν πίσω από ενιαία στρατηγική, που θα καθορίζει τους στόχους και θα εκπονεί και εφαρμόζει πολιτικές. Και ο ιδιωτικός τομέας, υπεύθυνα και με συνεχή αυτοκριτική, θα δημιουργεί, θα εξελίσσει το προϊόν και θα περιθωριοποιεί όλους εκείνους που επιχειρούν να το σαμποτάρουν…»“Τα αυξημένα έσοδα από τον τουρισμό και τις λοιπές εξαγωγές υπηρεσιών υπερκάλυψαν τη μείωση των εξαγωγών προϊόντων στο πρώτο εξάμηνο του 2024, συμβάλλοντας στην αναπτυξιακή τροχιά της ελληνικής οικονομίας.” Δεν το λέω εγώ. Προκύπτει από την ανάλυση των στοιχείων της ΤτΕ για το 1ο…— Yiannis A. Retsos (@YARetsos) August 24, 2024 Ο πρόεδρος της ΠΟΞ Γιάννης Χατζής είπε στο ΟΤ FORUM ότι αν και είναι νωρίς ακόμη  και πως το καλύτερο benchmark για να δούμε πώς θα πάει η χρονιά σε σχέση με τις προηγούμενες χρονιές είναι τον Νοέμβριο, η WTM, η έκθεση του Λονδίνου, ωστόσο «οι tour operators μας λένε ότι είμαστε γύρω στο -10% με -15% σε σχέση με πέρυσι». Άλλοι παράγοντες του κλάδου υπογραμμίζουν ότι το αυξητικό τουριστικό ρεύμα  που καταγράφηκε διεθνώς μετά την πανδημία έφτασε στα όρια του όλα δείχνουν ότι από το 2025 η τιμή θα είναι βασικός παράγοντας στην επιλογή ενός προορισμού. Συνεπώς και η Ελλάδα θα πρέπει να ακολουθήσει μια ανάλογη πολιτική διατήρησης της ανταγωνιστικότητα της.Σε κάθε περίπτωση όλοι συμφωνούν ότι το 2025 θα είναι μια διαφορετική χρονιά καθώς η κλιματική κρίση, η γενικότερη οικονομική δυσπραγία στη Δυτική Ευρώπη, τα αρνητικά μηνύματα που εκπέμπει η διεθνής αρθρογραφία περί υπερτουρισμού, η ένταση του ανταγωνισμού από άλλες περιοχές της Μεσογείου, αναμένεται να παίξουν τον ρόλο τους.Η «σύγκρουση» με τα AirbnbΣε όλα τα παραπάνω το ελληνικό ξενοδοχείο έχει να αντιμετωπίσει και τον έντονο ανταγωνισμό από τα καταλύματα βραχυχρόνιας μίσθωσης. Οι ξενοδόχοι απογοητεύθηκαν πλήρως από τα «μη μέτρα» που ανακοίνωσε για την βραχυχρόνια μίσθωση η κυβέρνηση.«Εγώ δεν άκουσα κάποια μέτρο που να περιορίζει τη βραχυχρόνια μίσθωση, πέρα του ότι θα δοθούν κάποια κίνητρα για κάποιους ανθρώπους που θα θέλουν να μεταφερθούν στη μακροχρόνια μίσθωση και για κάποιο περιορισμούς σε περιοχές της Αθήνας» δήλωσε στο ΟΤ FORUM ο Γιάννης Χατζής.«Πρέπει να καταλάβουμε και εμείς τι ακριβώς είναι η βραχυχρόνια μίσθωση. Εγώ πραγματικά δεν μπορώ να καταλάβω, μιλάμε για περιορισμό ημερών και μας λένε ότι πρόκειται για επιχειρηματική δραστηριότητα, μιλάμε για ίση φορολόγηση και μας λένε ότι είναι οικονομία διαμοιρασμού. Πρέπει να ορίσουμε τελικά τι είναι η βραχυχρόνια μίσθωση» τόνισε.Πηγή: ΟΤ",https://www.tovima.gr/wp-content/uploads/2024/09/14/hotels-2.png,Ξενοδόχοι κρούουν τον κώδωνα του κινδύνου για την πορεία του κλάδου και τις επιπτώσεις των μέτρων.
https://www.tovima.gr/2024/09/13/finance/airbnb-i-apantisi-gia-tis-rythmiseis-tis-kyvernisis-stis-vraxyxronies-misthoseis/,Airbnb: Η απάντηση για τις ρυθμίσεις της κυβέρνησης στις βραχυχρόνιες μισθώσεις,13-09-2024,12:19,Οικονομία,Newsroom,"Η απάντηση της Airbnb στον «κόφτη» της κυβέρνησης για τις βραχυχρόνιες μισθώσεις - «Θέλουμε να συνεργαστούμε», ανέφερε μεταξύ άλλων στη δήλωσή της η εταιρεία.","Σε δήλωση σχετικά με τις κυβερνητικές εξαγγελίες για τις βραχυχρόνιες μισθώσεις στην Ελλάδα, προέβη η επικεφαλής της Airbnb για τη Νότια Ευρώπη, Valentina Reino.Το δελτίο τύπου της Airbnb έχει ως εξής:Σε συνέχεια των ανακοινώσεων της κυβέρνησης για τις νέες ρυθμίσεις στις βραχυχρόνιες μισθώσεις στην Ελλάδα, η Επικεφαλής Public Policy της Airbnb για τη Νότια Ευρώπη, Valentina Reino, δήλωσε:«Σε όλη την Ελλάδα, ένας τυπικός οικοδεσπότης στην Airbnb νοικιάζει ένα σπίτι για μόλις 24 διανυκτερεύσεις το χρόνο, ενώ περισσότεροι από ένας στους δύο αναφέρουν ότι το επιπλέον εισόδημα από αυτή τη δραστηριότητα τους βοηθάει να συντηρούν τα σπίτια τους.Αναγνωρίζουμε τις προκλήσεις που αντιμετωπίζουν ορισμένες γειτονιές της Αθήνας – όπου η τουριστική κίνηση είναι ιδιαίτερα συγκεντρωμένη ή η διαθεσιμότητα σπιτιών σπάνια – και θέλουμε να συνεργαστούμε με την ελληνική κυβέρνηση σε στοχευμένες και αναλογικές λύσεις που θα βοηθήσουν στην εξισορρόπηση των οφελών της φιλοξενίας με τις ανάγκες αυτών των περιοχών».Η Airbnb συνεργάζεται με την Ανεξάρτητη Αρχή Δημοσίων Εσόδων (ΑΑΔΕ) από τον Απρίλιο 2021 για την παροχή όλων των δεδομένων της από τις καταχωρήσεις στην χώρα, μια συμφωνία ορόσημο βέλτιστης πρακτικής σε ολόκληρη την Ευρώπη.Οι περιοχές πού «κλειδώνουν» για Airbnb στην ΑθήναΑπό το βήμα της ΔΕΘ ο Κυριάκος Μητσοτάκης ανακοίνωσε μέτρα στοχευμένα στις βραχυχρόνιες μισθώσεις καθιστώντας σαφή την πρόθεση της κυβέρνησης να βάλει φρένο στην ανεξέλεγκτη εξάπλωσή τους (χωρίς όμως να τις δαιμονοποιήσει όπως ανέφερε, σε μία δύσκολη άσκηση ισορροπίας), παρέχοντας παράλληλα κίνητρα στους ιδιοκτήτες να μετακινήσουν τα ακίνητά τους στις «παραδοσιακές» μακροχρόνιες μισθώσεις.Υπό αυτό το πρίσμα, μπαίνει «κόφτης» στα Airbnb με απαγόρευση νέων βραχυχρόνιων μισθώσεων στα 3 κεντρικά διαμερίσματα της Αθήνας τουλάχιστον για έναν χρόνο με τον πρωθυπουργό χθες να αφήνει ανοιχτό το ενδεχόμενο για επέκταση της απαγόρευσης και σε άλλες περιοχές εφόσον διαπιστωθεί «κορεσμός».Σε όλο το κέντρο της Αθήνας (Koυκάκι, Θησείο, Πετράλωνα, Παγκράτι) μέχρι και τον Νέο Κόσμο, σταματά για έναν χρόνο η έκδοση νέων αδειών για ιδιοκτήτες που θέλουν να μπουν στις πλατφόρμες βραχυχρόνιας μίσθωσης.Πιο συγκεκριμένα η έκδοση αδειών παγώνει για:Το 1ο δημοτικό διαμέρισμα Αθήνας που περιλαμβάνει το κέντρο των Αθηνών με το λεγόμενο εμπορικό τρίγωνο (Στάδιο-Ομόνοια-Πλάκα).Το 2ο δημοτικό διαμέρισμα Αθήνας που περιλαμβάνει τις ΝΑ συνοικίες από Νέο Κόσμο μέχρι Στάδιο.Το 3ο δημοτικό διαμέρισμα Αθήνας που περιλαμβάνει τις ΝΔ συνοικίες Αστεροσκοπείου, Πετραλώνων, Μεταξουργείου και Θησείου.Πηγή: ot.gr",https://www.tovima.gr/wp-content/uploads/2024/03/12/airbnb.jpg,"Η απάντηση της Airbnb στον «κόφτη» της κυβέρνησης για τις βραχυχρόνιες μισθώσεις - «Θέλουμε να συνεργαστούμε», ανέφερε μεταξύ άλλων στη δήλωσή της η εταιρεία."
https://www.tovima.gr/2024/09/09/finance/airbnb-mpainei-koftis-se-poies-perioxes-pagonoun-oi-adeies/,Airbnb: Μπαίνει κόφτης – Σε ποιες περιοχές παγώνουν oι άδειες,09-09-2024,08:38,Οικονομία,Στέφανος Μαχτσίρας,Ανοιχτό το ενδεχόμενο να επεκταθεί η απαγόρευση για τα Airbnb και σε άλλες περιοχές που θα διαπιστωθεί κορεσμός - Τα τρία δημοτικά διαμερίσματα που παγώνουν οι άδειες.,"Σε μία νέα πραγματικότητα καλούνται να προσαρμοστούν οι ιδιοκτήτες πλατφορμών βραχυχρόνιας μίσθωσης (Αirbnb) με την 88η ΔΕΘ να τους επιφυλάσσει «απαγορεύσεις» αλλά και κίνητρα για να «γυρίσουν» τα ακίνητά τους στην μακροχρόνια μίσθωση.Από το βήμα της ΔΕΘ ο Κυριάκος Μητσοτάκης ανακοίνωσε μέτρα στοχευμένα στις βραχυχρόνιες μισθώσεις καθιστώντας σαφή την πρόθεση της κυβέρνησης να βάλει φρένο στην ανεξέλεγκτη εξάπλωσή τους (χωρίς όμως να τις δαιμονοποιήσει όπως ανέφερε, σε μία δύσκολη άσκηση ισορροπίας), παρέχοντας παράλληλα κίνητρα στους ιδιοκτήτες να μετακινήσουν τα ακίνητά τους στις «παραδοσιακές» μακροχρόνιες μισθώσεις.Υπό αυτό το πρίσμα, μπαίνει «κόφτης» στα Airbnb με απαγόρευση νέων βραχυχρόνιων μισθώσεων στα 3 κεντρικά διαμερίσματα της Αθήνας τουλάχιστον για έναν χρόνο με τον πρωθυπουργό χθες να αφήνει ανοιχτό το ενδεχόμενο για επέκταση της απαγόρευσης και σε άλλες περιοχές εφόσον διαπιστωθεί «κορεσμός».Πού παγώνουν oι άδειες για Airbnb στην ΑθήναΣε όλο το κέντρο της Αθήνας (Koυκάκι, Θησείο, Πετράλωνα, Παγκράτι) μέχρι και τον Νέο Κόσμο, σταματά για έναν χρόνο η έκδοση νέων αδειών για ιδιοκτήτες που θέλουν να μπουν στις πλατφόρμες βραχυχρόνιας μίσθωσης.Πιο συγκεκριμένα η έκδοση αδειών παγώνει για:Το 1ο δημοτικό διαμέρισμα Αθήνας που περιλαμβάνει το κέντρο των Αθηνών με το λεγόμενο εμπορικό τρίγωνο (Στάδιο-Ομόνοια-Πλάκα).Το 2ο δημοτικό διαμέρισμα Αθήνας που περιλαμβάνει τις ΝΑ συνοικίες από Νέο Κόσμο μέχρι Στάδιο.Το 3ο δημοτικό διαμέρισμα Αθήνας που περιλαμβάνει τις ΝΔ συνοικίες Αστεροσκοπείου, Πετραλώνων, Μεταξουργείου και Θησείου.Τα Airbnb θα έρθουν αντιμέτωπα και και με την αύξηση του τέλους ανθεκτικότητας στην κλιματική κρίση. Όπως ανακοινώθηκε στην ΔΕΘ από τον πρωθυπουργό το τέλος αυξάνεται (από Απρίλιο έως Οκτώβριο), αναλογικά, για ξενοδοχεία, καταλύματα και ενοικιαζόμενα ακίνητα μέσω πλατφορμών.Το τέλος ανέρχεται σήμερα έως 10 ευρώ ανά διανυκτέρευση. Τα έσοδα που θα εισπραχθούν θα επιστρέφουν στις τοπικές κοινωνίες για να οργανώσουν καλύτερα τις υποδομές τους απέναντι στο βάρος που δέχονται κάθε καλοκαίρι.Σκέρτσος: Δεν δαιμονοποιούμε τις βραχυχρόνιες μισθώσειςΥπενθυμίζεται πως ο υπουργός Επικρατείας, Άκης Σκέρτσος, μιλώντας στο στούντιο του ΟΤ, στο πλαίσιο της 88ης ΔΕΘ, αναφέρθηκε στο μείζον κοινωνικό ζήτημα που έχει δημιουργηθεί σε όλο τον κόσμο από τη βραχυχρόνια μίσθωση.«Ειδικά εδώ έχουμε το εξής πρόβλημα εξερχόμενοι από μια μεγάλη ύφεση. Σημειώνεται ανισομέρεια προσφοράς και ζήτησης ακινήτων, ενώ υπάρχουν κλειστά ακίνητα που οι ιδιοκτήτες δεν έχουν τη δυνατότητα να τα ανακαινίσουν, γι’ αυτό και θα δοθούν επιπλέον κίνητρα», σημείωσε. «Σήμερα υπάρχουν περίπου 700 χιλιάδες κλειστά διαμερίσματα, με τα 400 χιλιάδες να είναι στην Αττική. Περιμένουμε ενημέρωση και από τους servicers για να έχουμε ολοκληρωμένη εικόνα».«Παρακολουθώντας το ισοζύγιο βραχυχρόνιων και μακροχρόνιων μισθώσεων – ύστερα από ειδική συμφωνία της ΑΑΔΕ με τις πλατφόρμες, καταλαβαίνουμε τι γίνεται και πού. Βλέπουμε πως κινδυνεύει να αλλοιωθεί ο οικιστικός χαρακτήρας ολόκληρων περιοχών και εμείς δεν το θέλουμε. Χωρίς να δαιμονοποιούμε τη βραχυχρόνια μίσθωση, πατάμε λίγο φρένο με τα κίνητρα και τα μέτρα, δίνοντας ανάσα στην αγορά», συμπλήρωσε.Δούκας: «Δεν υπάρχει Προεδρικό Διάταγμα για να τα απαγορεύσουμε»Για το ζήτημα της βραχυχρόνιας μίσθωσης, στο στούντιο του ΟΤ, στο πλαίσιο της 88ης ΔΕΘ, μίλησε και ο δήμαρχος Αθηναίων, Χάρης Δούκας, ο οποίος τόνισε τη σημασία του φορέα που παίρνει μέτρα για τη διαχείριση του προβλήματος, όπως για παράδειγμα η Βαρκελώνη που αποφάσισε να ορίσει κανόνες για να την περιορίσει.«Αντίστοιχα, εδώ, το Κουκάκι είναι υπερκορεσμένο και θα πρέπει να λάβουμε την απόφαση ότι πρέπει να σταματήσει η βραχυχρόνια μίσθωση. Δεν μπορούμε όμως να το απαγορεύσουμε ως δήμος Αθηναίων, γιατί απλά δεν υπάρχει το προεδρικό διάταγμα που να μας δίνει τη δυνατότητα αυτή. Γι’ αυτό και ζητάμε σταθερά να είμαι πρωταγωνιστές και να λαμβάνουμε αποφάσεις και όχι να είμαστε κομπάρσοι», κατέληξε.Σπάνε το φράγμα του 1 εκατ.Tην ανοδική πορεία των βραχυχρόνιων μισθώσεων επεσήμανε και το ΙΝΣΕΤΕ στο τελευταίο στατιστικό δελτίο του, όπου ανέφερε ότι η συνεχής αύξηση της προσφοράς καταλυμάτων που καταγράφεται το 2024 αντικατοπτρίζει την δυναμική ανάπτυξης του κλάδου.Σύμφωνα με το ΙΝΣΕΤΕ η αύξηση της προσφοράς καταλυμάτων έφτασε τις 20.000 σε ετήσια βάση, αύξηση που παρέμεινε σταθερή από μήνα σε μήνα, καθόλη την διάρκεια του πρώτου εξαμήνου της χρονιάς. Ειδικά τον Ιούνιο δε, όπου ξεκινά κι επισήμως η θερινή σεζόν, ο αριθμός καταλυμάτων τον Ιούνιο ανήλθε στα 224.860, έναντι 204.578 ένα χρόνο πριν.Μάλιστα η ανάλυση της πληρότητας των καταλυμάτων για το α’ τρίμηνο 2024 αποτύπωσε μια σταθερότητα σε σχέση με το αντίστοιχο τρίμηνο του 2023 παρά την αύξηση της προσφοράς καταλυμάτων και κλινών. Γεγονός που υποδηλώνει παράλληλα αύξηση της ζήτησης.Έσοδα 5 δισ. ευρώΣύμφωνα με τον ΙΝΣΕΤΕ, τον Ιανουάριο η πληρότητα διατηρήθηκε στο 12%, επαναλαμβάνοντας την ίδια απόδοση με τον αντίστοιχο μήνα του προηγούμενου έτους. Τον Φεβρουάριο, σημειώνεται μείωση της πληρότητας σε 10% (έναντι 13%) ενώ τον Μάρτιο η πληρότητα ανέρχεται σε 16% (έναντι 15% τον αντίστοιχο μήνα του προηγούμενου έτους. Τον Απρίλιο, η πληρότητα διαμορφώθηκε σε 23% (έναντι 24%) ενώ τον Μάιο ανήλθε σε 30% (έναντι 26%). Τέλος, τον Ιούνιο η πληρότητα σε αυξήθηκε σε 40% έναντι 38% τον Ιούνιο του 2023.Την ίδια στιγμή, πλησιάζουν το 1 εκατ. οι κλίνες των καταλυμάτων βραχυχρόνιας μίσθωσης, τύπου Airbnb, η προσφορά των οποίων αυξάνεται σταθερά τα τελευταία χρόνια.Οι κλίνες Airbnb ξεπερνούν σε αριθμό τις κλίνες των ξενοδοχείων ενώ τα έσοδα των βραχυχρόνιων μισθώσεων εκτιμάται πως μπορεί φέτος να ξεπεράσουν τα 5 δισ. ευρώ.Πηγή: ot.gr",https://www.tovima.gr/wp-content/uploads/2024/09/09/akinita.jpg,Ανοιχτό το ενδεχόμενο να επεκταθεί η απαγόρευση για τα Airbnb και σε άλλες περιοχές που θα διαπιστωθεί κορεσμός - Τα τρία δημοτικά διαμερίσματα που παγώνουν οι άδειες.
https://www.tovima.gr/2024/09/08/finance/paketo-deth-foroelafrynseis-gia-idioktites-kai-eleytherous-epaggelmaties-koftes-gia-airbnb/,"Πακέτο ΔΕΘ: Φοροελαφρύνσεις για ιδιοκτήτες και ελεύθερους επαγγελματίες, κόφτες για Airbnb",08-09-2024,09:26,Οικονομία,Μαρία Βουργάνα,Οι κερδισμένοι του πακέτου της ΔΕΘ - Ποιοι έχουν έξτρα έκπτωση στον ΕΝΦΙΑ και η παγίδα για φορολογούμενους με μεγάλης αξίας ακίνητα – Το όφελος για τους ιδιοκτήτες που θα ανοίξουν τα «κλειστά» διαμερίσματα,"Φοροκίνητρα σε ιδιοκτήτες ακινήτων αξίας έως 500.000 ευρώ, οι οποίοι θα ασφαλίσουν τα ακίνητά τους έναντι φυσικών καταστροφών με διπλασιασμό της έκπτωσης στον ΕΝΦΙΑ και σε όσους ανοίξουν τα κλειστά διαμερίσματα τους ή επιστρέψουν από τη βραχυχρόνια μίσθωση στο καθεστώς της μακροχρόνιας μίσθωσης με απαλλαγή από το φόρο για τα ενοίκια που θα εισπράξουν για τρία χρόνια περιλαμβάνει το φορολογικό πακέτο της ΔΕΘ που παρουσίασε ο Πρωθυπουργός Κυριάκος Μητσοτάκης.Επίσης, ο Πρωθυπουργός άνοιξε τη βεντάλια των ελεύθερων επαγγελματιών που θα δικαιούται έκπτωση 50% στο ελάχιστο τεκμαρτό εισόδημα καθώς τη μείωση θα δικαιούνται και όσοι κατοικούν σε οικισμούς έως 1.500 κατοίκους από 500 κατοίκους που είναι σήμερα το όριο.Στις φορολογικές παρεμβάσεις που εξήγγειλε από το βήμα της ΔΕΘ περιλαμβάνεται η πλήρης κατάργηση του τέλους επιτηδεύματος για τους επαγγελματίες και αυτοαπασχολούμενους από το 2025 αλλά και η φοροαπαλλαγή για ποσά έως 5.000 ευρώ που θα χορηγούν οι εργοδότες  στους εργαζόμενους τους που είναι νέοι γονείς.Ειδικότερα το φορολογικό πακέτο της ΔΕΘ περιλαμβάνει τα εξής μέτρα:1.        Ελεύθεροι επαγγελματίες: Έρχονται τρεις παρεμβάσεις:– Καταργείται το τέλος επιτηδεύματος με ετήσιο όφελος 325 ευρώ για κάθε αυτοαπασχολούμενο ή ατομική επιχείρηση από το 2025.–  Το ελάχιστο φορολογητέο ποσό των ελεύθερων επαγγελματιών θα μειώνεται και σε περιοχές με 1.500 κατοίκους αντί των 500,– Το κριτήριο του μέγιστου μισθού εργαζομένου δεν θα υπολογίζεται προσθετικά αλλά μόνο συγκριτικά.2. Μείωση ΕΝΦΙΑ: Αυξάνεται κατά 20% η έκπτωση του ΕΝΦΙΑ στους ιδιοκτήτες που ασφαλίζουν κατοικίες αξίας έως 500.000 ευρώ από φυσικές καταστροφές (σεισμό, πυρκαγιά, πλημμύρες). Όμως όσοι έχουν ακίνητα αξίας άνω 500.000 ευρώ διατηρούν την έκπτωση 10% στον ΕΝΦΙΑ αν ασφαλιστούν ενώ εάν δεν το κάνουν, από τον Απρίλιο του 2025 δεν θα αποζημιώνονται από το κράτος σε περίπτωση ζημιάς.3. «Κλειστά» διαμερίσματα: Απαλλαγή από τον φόρο ενοικίου για 3 χρόνια, για τους ιδιοκτήτες που νοικιάζουν κλειστά ακίνητα ή εάν μετατρέψουν σε μακροχρόνια μία βραχυχρόνια μίσθωση.4. Υποχρεωτική ασφάλιση για φυσικές καταστροφές. Όλες οι επιχειρήσεις με κύκλο εργασιών άνω των 500.000 ευρώ θα πρέπει, υποχρεωτικά να ασφαλίζονται για φυσικές καταστροφές. Διαφορετικά, δεν θα αποζημιώνονται. Κάτι που θα ισχύσει και για κάθε νέο συμβόλαιο, όπως και για την ανανέωση παλαιάς σύμβασης οχημάτων ιδιωτικής ή επαγγελματικής χρήσης.5. Σταθερή τηλεφωνία. Καταργείται ο Ειδικός Φόρος Σταθερής Τηλεφωνίας που ανέρχεται σε 5% για συνδέσεις οπτικής ίνας με ταχύτητες άνω των 100Mbps.6. Φοροαπαλλαγή για εργοδότες. Οι εργοδότες που διευκολύνουν το προσωπικό τους με παροχές έως και 5.000 ευρώ ετησίως σε νέους γονείς, θα απαλλάσσονται από τον φόρο για αυτό το ποσό, το οποίο θα προσαυξάνεται για κάθε νέο μέλος της οικογένειας.7. Αναβάθμιση παλαιών κατοικιών. Πρόγραμμα 400 εκατομμυρίων για δάνεια έως 20.000 ευρώ με μηδενικό επιτόκιο και στόχο την ενεργειακή αναβάθμιση χιλιάδων παλαιών κατοικιών. Απαλλαγή από τον φόρο ενοικίου για 3 χρόνια, για τους ιδιοκτήτες που νοικιάζουν κλειστά ακίνητα ή εάν μετατρέψουν σε μακροχρόνια μία βραχυχρόνια μίσθωση.Airbnb8. «Κόφτης» στο Airbnb. Απαγόρευση νέων βραχυχρόνιων μισθώσεων στα 3 κεντρικά διαμερίσματα της Αθήνας τουλάχιστον για έναν χρόνο.9.  Νέο τέλος στις πλατφόρμες. Στις συμβάσεις μέσω πλατφορμών θα ισχύσει νέο, αυξημένο τέλος.10.  Αύξηση τέλους Ανθεκτικότητας. Αυξάνεται από Απρίλιο έως Οκτώβριο το Τέλος Ανθεκτικότητας στην Κλιματική Κρίση, αναλογικά, για ξενοδοχεία, καταλύματα και ενοικιαζόμενα ακίνητα μέσω πλατφορμών. Το τέλος ανέρχεται σήμερα έως 10 ευρώ ανά διανυκτέρευση. Τα έσοδα που θα εισπραχθούν θα επιστρέφουν στις τοπικές κοινωνίες για να οργανώσουν καλύτερα τις υποδομές τους απέναντι στο βάρος που δέχονται κάθε καλοκαίρι.Πηγή ΟΤ",https://www.tovima.gr/wp-content/uploads/2024/02/07/akinita.jpg,Οι κερδισμένοι του πακέτου της ΔΕΘ - Ποιοι έχουν έξτρα έκπτωση στον ΕΝΦΙΑ και η παγίδα για φορολογούμενους με μεγάλης αξίας ακίνητα – Το όφελος για τους ιδιοκτήτες που θα ανοίξουν τα «κλειστά» διαμερίσματα
https://www.tovima.gr/2024/08/29/finance/airbnb-kseperasan-to-1-ekat-oi-klines-to-1o-eksamino-tou-2024-grafimata/,Airbnb: Ξεπέρασαν το 1 εκατ. οι κλίνες το 1o εξάμηνο του 2024 [γραφήματα],29-08-2024,14:20,Οικονομία,Newsroom,Κατακόρυφη αύξηση των Airbnb στην Ελλάδα το 1ο εξάμηνο του 2024 - Τι αποκαλύπτουν τα στοιχεία του ΙΝΣΕΤΕ Intelligence για τον κλάδο της βραχυχρόνιας μίσθωσης.,"Συνεχής αύξηση της προσφοράς καταλυμάτων, που αντικατοπτρίζει τη δυναμική ανάπτυξης του κλάδου της βραχυχρόνιας μίσθωσης (Airbnb), παρατηρείται το πρώτο εξάμηνο στην Ελλάδα.Σύμφωνα με το τελευταίο Στατιστικό Δελτίο του ΙΝΣΕΤΕ Intelligence, το Α’ εξάμηνο του 2024 παρατηρείται μια σαφής τάση σταθερής αύξησης στον αριθμό των καταλυμάτων του 2024 σε σύγκριση με το 2023.Ωστόσο, η τάση αυτή επιβραδύνεται τον Ιούλιο, γεγονός που μπορεί να υποδηλώνει την κορύφωση της ζήτησης, Τον Ιούλιο του 2024, τα καταλύματα έφτασαν τις 232 χιλ., σημειώνοντας αύξηση κατά +20 χιλ. σε σχέση με τον Ιούλιο του 2023. Η ανάλυση των στοιχείων για τον αριθμό των κλινών βραχυχρόνιας μίσθωσης μεταξύ 2023 και 2024 αποκαλύπτει μια σημαντική αύξηση κατά το Α’ εξάμηνο του του 2024. Από τον Ιανουάριο μέχρι και τον Ιούνιο, ο αριθμός των κλινών αυξανόταν σταθερά, φτάνοντας τον Ιούνιο σε επίπεδα κατά +85 χιλ. κλίνες υψηλότερα από τα αντίστοιχα του 2023.Τα Airbnb και οι κλίνεςΤον Ιούλιο του 2024, η αύξηση αυτή επιβραδύνθηκε, με το σύνολο των προσφερόμενων κλινών να ανέρχεται σε περισσότερες από 1 εκατ., σημειώνοντας μια αύξηση κατά +81 χιλ. σε σύγκριση με τον Ιούλιο του 2023. Αυτή η εξέλιξη υποδεικνύει ότι η ζήτηση για βραχυχρόνιες μισθώσεις διατηρήθηκε ισχυρή καθ’ όλη τη διάρκεια του πρώτου εξαμήνου του 2024, με την κορύφωση να σημειώνεται τον Ιούλιο. Η ανάλυση της πληρότητας των καταλυμάτων για το Α’ τρίμηνο 2024 δείχνει μια σταθερότητα σε σχέση με το Α’ τρίμηνο του 2023 παρά την αύξηση της προσφοράς καταλυμάτων και κλινών.Αυτό υποδηλώνει αύξηση της ζήτησης παράλληλα με την προσφορά που αποτυπώνεται κατά  το Β’ τρίμηνο του 2024 όπου καταγράφεται υψηλότερη πληρότητα καταλυμάτων σε σύγκριση με το Β’ τρίμηνο του 2023. Ειδικότερα τον Ιανουάριο, η πληρότητα διατηρήθηκε στο 12%, επαναλαμβάνοντας την ίδια απόδοση με τον αντίστοιχο μήνα του προηγούμενου έτους. Τον Φεβρουάριο, σημειώνεται μείωση της πληρότητας σε 10% (έναντι 13%) ενώ τον Μάρτιο η πληρότητα ανέρχεται σε 16% (έναντι 15%).Τον Απρίλιο, η πληρότητα διαμορφώθηκε σε 23% (έναντι 24%) ενώ τον Μάιο ανήλθε σε 30% (έναντι 26%). Τον Ιούνιο η πληρότητα σε αυξήθηκε σε 40% έναντι 38% τον Ιούνιο του 2023.Τον Ιούλιο, η πληρότητα διατηρήθηκε στο 52%, επαναλαμβάνοντας την ίδια απόδοση με τον αντίστοιχο μήνα του προηγούμενου έτους.Η μέση διάρκεια παραμονής σε διανυκτερεύσεις την περίοδο Ιανουαρίου-Ιούλιου 2024, συγκρινόμενη με την αντίστοιχη του 2023, σημείωσε αύξηση μόνο τους δύο πρώτους μήνες ενώ τους υπόλοιπους καταγράφει μείωση. Ειδικότερα, τον Ιανουάριο του 2024, η μέση διάρκεια παραμονής ανήλθε σε 3,5 διανυκτερεύσεις (+6,8%), τον Φεβρουάριο ανήλθε στις 3,7 διανυκτερεύσεις (+32,6%).Από τον Μάρτιο αρχίζει πτωτική τάση με 3,5 διανυκτερεύσεις τον Μάρτιο (-1,5%), 3,8 διανυκτερεύσεις τον Απρίλιο, 3,5 διανυκτερεύσεις τον Μάιο (-10,0%) ενώ τον Ιούνιο η μείωση διαμορφώθηκε σε -5,0% με 3,8 διανυκτερεύσεις. Τέλος, τον Ιούλιο η μέση διάρκεια παραμονής διαμορφώθηκε σε 4,2 διανυκτερεύσεις  καταγράφοντας μείωση κατά -2,3%. Πηγή: ot.gr",https://www.tovima.gr/wp-content/uploads/2024/07/26/Airbnb.jpg,Κατακόρυφη αύξηση των Airbnb στην Ελλάδα το 1ο εξάμηνο του 2024 - Τι αποκαλύπτουν τα στοιχεία του ΙΝΣΕΤΕ Intelligence για τον κλάδο της βραχυχρόνιας μίσθωσης.
https://www.ot.gr/2024/08/29/inside-stories/1560655/,,,,,,,,,
https://www.tovima.gr/2024/08/23/finance/airbnb-voutia-rekor-stis-times-stin-ellada-grafimata/,Airbnb: Βουτιά ρεκόρ στις τιμές στην Ελλάδα (γραφήματα),23-08-2024,14:03,Οικονομία,Ναταλία Δανδόλου,Πώς κινήθηκε η αγορά Airbnb στην Ευρώπη τον Ιούλιο και τι προβλέπεται για το φθινόπωρο,"Ζεστή παρέμεινε η ταξιδιωτική κίνηση τον Ιούλιο στην Ευρώπη, με τη συνολική ζήτηση διανυκτερεύσεων στα Airbnb να φτάνει τις 57,6 εκατομμύρια διανυκτερεύσεις, σημειώνοντας αύξηση 17,7% σε ετήσια βάση.Ο Ιούλιος είναι συνήθως ο μήνας που η προσφορά κορυφώνεται στην Ευρώπη.Σύμφωνα με τα στοιχεία της AirDNA οι διαθέσιμες κλίνες τον περασμένο μήνα σημείωσαν νέο υψηλό ρεκόρ 4 εκατομμυρίων στην Ευρώπη, αυξημένες κατά 15% σε ετήσια βάση και 5% από τον Ιούνιο.Η ανθεκτικότητα στη ζήτηση διατήρησε την πληρότητα σε θετικό έδαφος, η οποία τον περασμένο διαμορφώθηκε κατά μέσο όρο στο 68% σε ολόκληρη την ευρωπαϊκή ήπειρο, σημειώνοντας αύξηση 0,3% σε ετήσια βάση.Παρά την ισχύ της προσφοράς, της ζήτησης και της πληρότητας, ο περασμένος μήνας ήταν επίσης ο πρώτος μήνας -μετά από είκοσι- που η Ευρώπη είδε τη μέση ημερήσια τιμή (ADR) σε ετήσια βάση να μειώνεται.Μετά από σχεδόν δύο χρόνια σταθερής αύξησης, η ADR τον περασμένο μήνα μειώθηκε κατά 1,5% σε ετήσια βάση.Η ακτινογραφία του ευρωπαϊκού Airbnb τον ΙούλιοΟι διαθέσιμες κλίνες ανήλθαν συνολικά σε 4 εκατομμύρια, αυξημένες κατά 15% από έτος σε έτος (YOY)Η ζήτηση έφτασε τα 57,6 εκατομμύρια, σημειώνοντας αύξηση 17,7% σε ετήσια βάσηΟι μέσες ημερήσιες τιμές (ADR) ήταν κατά μέσο όρο 174 €, μειωμένες κατά 1,5% σε ετήσια βάσηΗ μέση πληρότητα ήταν 68%, αύξηση 0,3% σε ετήσια βάση και πτώση 2,8% σε σύγκριση με το 2019Τα έσοδα ανά διαθέσιμη ενοικίαση (RevPAR) μειώθηκαν 1,2% σε ετήσια βάση στα 119 €Οι κρατήσεις αυξήθηκαν 23,2% σε ετήσια βάσηΠέφτουν οι τιμέςΤην τελευταία πενταετία καταγράφεται στην Ευρώπη μια σταθερή αύξηση στις μέσες ημερήσιες τιμές. Ωστόσο η τάση αυτή φαίνεται ότι ανακόπηκε τον Ιούλιο.Δεν κατέγραψαν όλες οι ευρωπαϊκές χώρες πτώση στις ADR σε ετήσια βάση. Μεταξύ των 20 κορυφαίων ευρωπαϊκών χωρών, σε εννέα σημειώθηκε μείωση, με την Ελλάδα να καταγράφει το υψηλότερο ποσοστό, με 9,8%. Ακολουθούν η Κροατία με 7,8% και η Ουγγαρία με 6,8%. Στον αντίποδα η μεγαλύτερη αύξηση καταγράφεται στη Δανία, με 13,8%, την Αυστρία (6,9%) και τη Γερμανία (6,4%)Όπως επισημαίνει η έκθεση, για χώρες όπως η Νορβηγία, η Σουηδία και η Ελλάδα, η πτώση της ADR σε ετήσια βάση συμπίπτει σταθερά με τη μείωση της πληρότητας, η οποία οφείλεται στην αύξηση της προσφοράς που υπερβαίνει κατά πολύ την αύξηση της ζήτησης.Booking Window στα AirbnbΗ ανάλυση του booking window στο Airbnb (το διάστημα μεταξύ της ημερομηνίας που κλείνεται το κατάλυμα και της ημερομηνίας άφιξης) για τις βραχυχρόνιες μισθώσεις αποτύπωσε μια τάση συμπίεσης, καθώς λιγότεροι επισκέπτες κάνουν κράτηση για διαμονή πολύ νωρίτερα, ενώ όλο και περισσότεροι κάνουν κράτηση για διαμονή την τελευταία στιγμή.Τα τελευταία πέντε χρόνια, παρατηρείται σημαντική μείωση στο ποσοστό των κρατήσεων για περισσότερες από 60 ημέρες νωρίτερα, καθώς και μια αξιοσημείωτη αύξηση στο ποσοστό των διαμονών που έχουν κρατηθεί λιγότερο από 14 ημέρες νωρίτερα.Οι χρόνοι κράτησης μπορεί επίσης να διαφέρουν ανάλογα με την τοποθεσία. Οι ευρωπαϊκές πόλεις τείνουν να έχουν μεγαλύτερους χρόνους επειδή δέχονται κυρίως ξένους ταξιδιώτες που κάνουν κράτηση για τη διαμονή τους εκ των προτέρων.Ο διάμεσος χρόνος κράτησης για τις 50 μεγαλύτερες ευρωπαϊκές πόλεις τον περασμένο χρόνο ήταν 27 ημέρες. Ο διάμεσος χρόνος για προορισμούς εκτός των 50 μεγαλύτερων ευρωπαϊκών πόλεων ήταν 23 ημέρες τον τελευταίο χρόνο.Αισιόδοξες προβλέψειςΜε τις τρέχουσες τάσεις κρατήσεων να υποδεικνύουν μικρότερους χρόνους, οι ιδιοκτήτες Airbnb δεν μπορούν να έχουν νωρίτερα μια πιο σαφή εικόνα για το πώς θα διαμορφωθεί η κίνηση κατά τη φθινοπωρινή και τη χειμερινή περίοδο.Αυτό σημαίνει επίσης ότι οι κρατήσεις για χειμερινές διακοπές θα μπορούσαν να γίνουν πιο αργά από τα προηγούμενα χρόνια.Είναι σημαντικό να σημειωθεί ότι οι μικρότεροι χρόνοι δεν σημαίνουν απαραίτητα ότι οι συνολικές κρατήσεις θα μειωθούν .Ο τρέχων ρυθμός ζήτησης για την Ευρώπη δείχνει ισχυρή αύξηση των κρατήσεων σε ετήσια βάση από τον Σεπτέμβριο έως το τέλος του έτους. Η ζήτηση της Ευρώπης αυξήθηκε κατά 14% σε ετήσια βάση μέχρι τον Δεκέμβριο.Οι μήνες Σεπτέμβριος και Οκτώβριος σημειώνουν αύξηση της ζήτησης κατά 15% σε ετήσια βάση, ενώ οι κρατήσεις Νοεμβρίου και Δεκεμβρίου δείχνουν επίσης την πιθανότητα η ευρωπαϊκή ζήτηση STR να τερματιστεί σε υψηλό επίπεδο φέτος.Πηγή: ot.gr",https://www.tovima.gr/wp-content/uploads/2024/01/03/shutterstock_624572792.jpg,Πώς κινήθηκε η αγορά Airbnb στην Ευρώπη τον Ιούλιο και τι προβλέπεται για το φθινόπωρο
https://www.tovima.gr/2024/07/26/finance/airbnb-ektokseysi-ton-iounio-sto-1-ekat-oi-klines-grafimata/,Τι εκτόξευσε τα Airbnb τον Ιούνιο – Στο 1 εκατ. οι κλίνες [γραφήματα],26-07-2024,12:34,Οικονομία,Newsroom,Συνεχής αύξηση στον κλάδο Airbnb παρατηρείται το 2024 λόγω της προσφοράς καταλυμάτων που αντικατοπτρίζει τη δυναμική του ανάπτυξη - Τι λένε τα στοιχεία για τον Ιουνίου μέσα από γραφήματα.,"Το κατάλυμα τύπου Airbnb συνεχίζει να σαρώνει στη χώρα μας καθώς σύμφωνα με στοιχεία του Insete τον Ιούνιο τα καταλύματα έφτασαν τα 224.860 σε όλη τη χώρα και οι κλίνες είναι μια ανάσα από το 1 εκατ. (991.156).Ωστόσο η υπεπροσφορά μειώνει γενικά τα ποσοστά πληρότητας τα οποία κυμαίνονται από μόλις 12% τον Ιανουάριο σε 40% τον Ιούνιο.Τα AirbnbΌπως επισημαίνει το ινστιτούτο, το 2024 παρατηρείται μια συνεχής αύξηση της προσφοράς καταλυμάτων που αντικατοπτρίζει τη δυναμική ανάπτυξης του κλάδου της βραχυχρόνιας μίσθωσης. Η αύξηση αυτή είναι της τάξεως των 20.000 μονάδων κάθε μήνα.Ο αριθμός καταλυμάτων τον Ιούνιο ανήλθε στα 224.860, έναντι 204.578 ένα χρόνο πριν. Παρόμοια εικόνα και στον αριθμό των κλινών όπου την περίοδο Ιανουαρίου-Μαΐου 2024 παρατηρείται μια προοδευτική αύξηση στον συνολικό αριθμό κλινών σε σχέση με τα στοιχεία του 2023.Η αύξηση ανέρχεται κατά μέσο όρο στις 90 χιλιάδες και το σύνολο των προσφερόμενων κλινών πλησίασε το 1 εκατομμύριο τον Ιούνιο και αναμένεται να το ξεπεράσει τον Ιούλιο.Booking WindowΗ ανάλυση του booking window (το διάστημα μεταξύ της ημερομηνίας που κλείνεται το κατάλυμα και της ημερομηνίας άφιξης) για τις βραχυχρόνιες μισθώσεις αποτύπωσε μια τάση για πιο έγκαιρο προγραμματισμό το Α’ τρίμηνο του 2024 σε σχέση με το Α’ τρίμηνο του 2023 και για λιγότερο έγκαιρο προγραμματισμό το Β’ τρίμηνο του 2024 σε σύγκριση με το Β’ τρίμηνο του 2023.  Συγκεκριμένα, τον Ιανουάριο, το booking window αυξήθηκε στις 40 ημέρες από 27 ημέρες τον Ιανουάριο του 2023, καταγράφοντας αύξηση +49,4%.Τον Φεβρουάριο το booking window φτάνει τις 49 ημέρες, παρουσιάζοντας αύξηση +107,5% από τις 24 ημέρες. Τον Μάρτιο, το booking window ανήλθε στις 35 ημέρες, σημειώνοντας αύξηση +7,6% σε σχέση με τις 32 ημέρες του προηγούμενου έτους. Τον Απρίλιο το booking window ανέρχεται σε 39 ημέρες, καταγράφοντας μείωση -7,4% από τις 42 ημέρες του Απριλίου του 2023. Τον Μάιο το booking window διαμορφώθηκε σε 46 ημέρες καταγράφοντας μείωση -13,3%. Τέλος, τον Ιούνιο το booking window διαμορφώθηκε σε 57 ημέρες έναντι 60 σημειώνοντας μείωση -5,0%.Πληρότητα στα AirbnbΗ ανάλυση της πληρότητας των καταλυμάτων για το ‘Α τρίμηνο 2024 δείχνει μια σταθερότητα σε σχέση με το ‘Α τρίμηνο του 2023 παρά την αύξηση της προσφοράς καταλυμάτων και κλινών. Αυτό υποδηλώνει αύξηση της ζήτησης παράλληλα με την προσφορά που αποτυπώνεται κατά το Β’ τρίμηνο του 2024 όπου καταγράφεται υψηλότερη πληρότητα καταλυμάτων σε σύγκριση με το Β’ τρίμηνο του 2023.Ειδικότερα τον Ιανουάριο, η πληρότητα διατηρήθηκε στο 12%, επαναλαμβάνοντας την ίδια απόδοση με τον αντίστοιχο μήνα του προηγούμενου έτους. Τον Φεβρουάριο, σημειώνεται μείωση της πληρότητας σε 10% (έναντι 13%) ενώ τον Μάρτιο η πληρότητα ανέρχεται σε 16% (έναντι 15%). Τον Απρίλιο, η πληρότητα διαμορφώθηκε σε 23% (έναντι 24%) ενώ τον Μάιο ανήλθε σε 30% (έναντι 26%). Τέλος, τον Ιούνιο η πληρότητα σε αυξήθηκε σε 40% έναντι 38% τον Ιούνιο του 2023.Μέση διάρκεια παραμονήςΗ μέση διάρκεια παραμονής σε διανυκτερεύσεις την περίοδο Ιανουαρίου-Ιούνιου 2024, συγκρινόμενη με την αντίστοιχη του 2023, σημείωσε αύξηση μόνο τους δύο πρώτους μήνες ενώ τους υπόλοιπους καταγράφει μείωση.Ειδικότερα, τον Ιανουάριο του 2024, η μέση διάρκεια παραμονής ανήλθε σε 3,5 διανυκτερεύσεις (+6,8%), τον Φεβρουάριο ανήλθε στις 3,7 διανυκτερεύσεις (+32,6%). Από τον Μάρτιο αρχίζει πτωτική τάση με 3,5 διανυκτερεύσεις τον Μάρτιο (-1,5%), 3,8 διανυτκτερεύσεις τον Απρίλιο, 3,5 διανυκτερεύσεις τον Μάιο (-10,0%) και . Τέλος, τον Ιούνιο η μείωση διαμορφώθηκε σε 3,8 διανυκτερεύσεις (-5,0%).Προέλευση ΤαξιδιώτηΗ διάρθρωση των ταξιδιωτών στο πλαίσιο της βραχυχρόνιας μίσθωσης μέσα στη διάρκεια του έτους εμφανίζει μια ενδιαφέρουσα δυναμική στη σύνθεση των ταξιδιωτών μεταξύ αλλοδαπών και ημεδαπών το Ά τρίμηνο του 2024, με τους αλλοδαπούς να κυριαρχούν σημαντικά το ‘Β τρίμηνο του 2024.  Ειδικότερα, το 1ο τρίμηνο η αναλογία των αλλοδαπών κυμαίνεται μεταξύ 60% και 66%, ενώ με την έναρξη της σεζόν τον Απρίλιο εκτοξεύεται περί το 90%.Αεροπορικές αφίξειςΟι αεροπορικές αφίξεις αυξήθηκαν 5,6% τον Ιούνιο και στο σύνολο του πρώτου εξαμήνου κατά 9,6% ενώ οι οδικές αφίξεις αυξήθηκαν 14,5% τον Ιούνιο και 13,7% στο σύνολο του πρώτου εξαμήνου.Ειδικότερα την περίοδο Ιανουαρίου-Ιουνίου 2024, καταγράφηκαν 9,7 εκατ. διεθνείς αεροπορικές αφίξεις, ξεπερνώντας τα επίπεδα του Ιανουαρίου-Ιουνίου 2023 (8,9 εκατ.), παρουσιάζοντας αύξηση κατά +9,6%/+855 χιλ. αφίξεις.  Την περίοδο Ιανουαρίου-Ιουνίου 2024, στο Διεθνές Αεροδρόμιο Αθηνών καταγράφηκαν 3,5 εκατ. διεθνείς αεροπορικές αφίξεις παρουσιάζοντας αύξηση +426 χιλ./+13,9%. Ακολούθησε το αεροδρόμιο της Θεσσαλονίκης όπου καταγράφηκαν 1,1 εκατ. διεθνείς αεροπορικές αφίξεις παρουσιάζοντας αύξηση +54 χιλ./+5,3%.Στο αεροδρόμιο του Ηρακλείου καταγράφηκαν 1,3 εκατ. διεθνείς αεροπορικές αφίξεις παρουσιάζοντας αύξηση +102 χιλ./+8,6% και στο αεροδρόμιο των Χανιών καταγράφηκαν 532 χιλ. διεθνείς αφίξεις παρουσιάζοντας αύξηση +42 χιλ./+8,5%.  Στο αεροδρόμιο της Ρόδου καταγράφηκε αύξηση +115 χιλ./+12,4% και οι διεθνείς αεροπορικές αφίξεις ανήλθαν σε 1,0 εκατ. και στο αεροδρόμιο της Κω οι αφίξεις ανήλθαν σε 438 χιλ. παρουσιάζοντας αύξηση +25 χιλ./+6,1%.Αντίθετα, στο αεροδρόμιο της Καρπάθου οι αεροπορικές αφίξεις διαμορφώθηκαν σε 29 χιλ. καταγράφοντας οριακή μείωση -2,0%.  Στο αεροδρόμιο της Κέρκυρας οι διεθνείς αεροπορικές αφίξεις διαμορφώθηκαν σε 633 χιλ. παρουσιάζοντας αύξηση +48 χιλ./+8,2% και στο αεροδρόμιο της Ζακύνθου καταγράφηκαν 327 χιλ. αφίξεις παρουσιάζοντας αύξηση +21 χιλ./+6,9%. Το αεροδρόμιο της Κεφαλονιάς κατέγραψε αύξηση κατά +2 χιλ./+1,8% με 116 χιλ. αφίξεις ενώ η αύξηση στο αεροδρόμιο του Ακτίου ανήλθε σε +6 χιλ./+5,0% με 126 χιλ. αφίξεις.Μείωση κατέγραψαν τα αεροδρόμια Μυκόνου (-7 χιλ./-5,0%) και Σαντορίνης (-2 χιλ./-1,1%) καθώς οι διεθνείς αεροπορικές αφίξεις διαμορφώθηκαν σε 137 χιλ. και 234 χιλ. αντίστοιχα.  Στο αεροδρόμιο της Καλαμάτας καταγράφηκαν 52 χιλ. διεθνείς αεροπορικές αφίξεις παρουσιάζοντας αύξηση +5 χιλ./+10,0% και στο αεροδρόμιο του Άραξου καταγράφηκαν 22 χιλ. διεθνείς αφίξεις παρουσιάζοντας αύξηση +1 χιλ./+4,2%.Στις 85 χιλ. ανήλθαν οι αφίξεις στο αεροδρόμιο της Σκιάθου που σημείωσε αύξηση +9 χιλ./+11,9% ενώ στο αεροδρόμιο της Σάμου καταγράφηκαν 45 χιλ. διεθνείς αεροπορικές αφίξεις σημειώνοντας αύξηση +3 χιλ./+6,3%. Αντίθετα, στο αεροδρόμιο της Καβάλας καταγράφηκε μείωση κατά 1 χιλ./-3,8% με τις αεροπορικές αφίξεις να διαμορφώνονται σε 38 χιλ.  Τέλος, στο αεροδρόμιο της Μυτιλήνης οι διεθνείς αεροπορικές αφίξεις ανήλθαν σε 25 χιλ. σημειώνοντας αύξηση +8 χιλ./+44,9%.Πεσμένες οι Κυκλάδες στις αφίξεις εξωτερικού-μεγάλη άνοδος στις αφίξεις εσωτερικούΑύξηση αφίξεων εξωτερικού, κατέγραψαν οι επιμέρους γεωγραφικές ενότητες την περίοδο Ιανουαρίου-Ιουνίου του 2024 με εξαίρεση τις Κυκλάδες. Ειδικότερα, στη γεωγραφική ενότητα της Κρήτης, οι διεθνείς αεροπορικές αφίξεις διαμορφώθηκαν σε 1,8 εκατ. καταγράφοντας αύξηση κατά +144 χιλ./+8,6%. Οι διεθνείς αεροπορικές αφίξεις στα αεροδρόμια των Δωδεκανήσων ανήλθαν σε 1,5 εκατ. σημειώνοντας αύξηση +140 χιλ./+10,2%. Στη γεωγραφική ενότητα των Ιονίων Νήσων καταγράφηκε αύξηση κατά +77 χιλ./+6,9% ενώ καταγράφηκαν 1,2 εκατ. διεθνείς αεροπορικές αφίξεις. Στην Πελοπόννησο οι αφίξεις ανήλθαν σε 7,4 χιλ. σημειώνοντας αύξηση +6 χιλ./+8,3%. Αντίθετα, στις Κυκλάδες σημειώθηκαν 370 χιλ. διεθνείς αεροπορικές αφίξεις παρουσιάζοντας μείωση -10 χιλ./-2,6%.Ωστόσο πρέπει να σημειωθεί ότι αφίξεις στις Κυκλάδες από τις πτήσεις εσωτερικού είναι αυξημένες κατά 8,9% σε ικανοποιητικά επίπεδα σε σύγκριση με άλλους προορισμούς καθώς όπως εκτιμάται από τουριστικούς παράγοντες πολλοί είναι οι ξένοι τουρίστες που έρχονται την Αθήνα και μετά μεταβαίνουν αεροπορικώς σε κάποιο νησί των Κυκλάδων.Πάντως στις αφίξεις εσωτερικού όλες οι γεωγραφικές ενότητες καταγράφουν αύξηση την περίοδο Ιανουαρίου-Ιουνίου 2024, σε σύγκριση με την αντίστοιχη περίοδο του 2023. Στη γεωγραφική ενότητα της Κρήτης, σημειώθηκε αύξηση κατά +58 χιλ./+10,6% ενώ καταγράφηκαν 601 χιλ. αεροπορικές αφίξεις. Στις Κυκλάδες σημειώθηκε αύξηση κατά +37 χιλ./+8,9% ενώ οι αεροπορικές αφίξεις διαμορφώθηκαν σε 455 χιλιάδες. Στα Δωδεκάνησα σημειώθηκε αύξηση κατά +18 χιλ./+6,5% ενώ καταγράφηκαν 295 χιλ. αεροπορικές αφίξεις. Τέλος, οι αεροπορικές αφίξεις στα αεροδρόμια των Ιονίων Νήσων διαμορφώθηκαν σε 129 χιλ. σημειώνοντας αύξηση +15 χιλ./+13,1%.Πηγή: ot.gr",https://www.tovima.gr/wp-content/uploads/2024/07/26/tourismos.jpg,Συνεχής αύξηση στον κλάδο Airbnb παρατηρείται το 2024 λόγω της προσφοράς καταλυμάτων που αντικατοπτρίζει τη δυναμική του ανάπτυξη - Τι λένε τα στοιχεία για τον Ιουνίου μέσα από γραφήματα.
https://www.tovima.gr/2024/07/12/podcasts/to-vima-simera-ta-airbnb-o-ypertourismos-kai-to-paradeigma-tis-varkelonis/,,,,,,,,,
https://www.tovima.gr/2024/07/10/society/airbnb-kinezos-fesose-me-3-500-eyro-idioktiti-tilefonouse-stin-kina/,Airbnb: Κινέζος φέσωσε με 3.500 ευρώ ιδιοκτήτη – Τηλεφωνούσε στην Κίνα,10-07-2024,11:17,Κοινωνία,Newsroom,Ο Κινέζος νοίκιασε μέσω Airbnb το ακίνητο που ήθελε και χρέωσε τον ιδιοκτήτη 3.500 ευρώ.,"Λογαριασμό τηλεφώνου 3.500 ευρώ άφησε παρακαταθήκη ένας κινέζος ενοικιαστής Airbnb στον Έλληνα ιδιοκτήτη διαμερίσματος.Όπως καταγγέλλει ο ίδιος μιλώντας στην ΕΡΤ ο πελάτης του συνέδεσε ένα σταθερό τηλέφωνο στο router του σπιτιού και τηλεφωνούσε στην Κίνα για μια εβδομάδα, αφήνοντας τον λογαριασμό.Ο κ. Ανδρέας Χίου, ο οποίος είναι και πρόεδρος Συλλόγου Διαχειριστών Ακινήτων ανέφερε ότι: «Ο πελάτης είχε συνδέσει μια συσκευή στο ρούτερ και έκανε καθημερινές τηλεφωνικές κλήσεις στην Κίνα για ώρες. Όταν ήρθε ο λογαριασμός τηλεφώνου, μαζεύτηκε ένα τεράστιο ποσό το οποίο κληθήκαμε να πληρώσουμε εμείς, αφού είχε φύγει ο πελάτης».Πώς μπορούν να προστατευτούν οι ιδιοκτήτες AirbnbΟ κ. Χίου είπε, επίσης, ότι δοκίμασε να διεκδικήσει τα χρήματα και μέσω της πλατφόρμας Airbnb, στην οποία έστειλε τα στοιχεία της υπόθεσης «αλλά προς το παρόν δεν έχει γίνει τίποτα απολύτως». Σύμφωνα με τον ίδιο, τα ακίνητα μέσω Airbnb «είναι καλυμμένα μέχρι του ποσού του 1 εκατ. ευρώ. Επειδή τα τηλεφωνήματα είναι μάλλον υπηρεσία και δεν είναι προϊόν, δεν έχει περάσει μέσα στην ασφάλιση».Ερωτηθείς για το πώς μπορούν να προστατευθούν ιδιοκτήτες ακινήτων από αντίστοιχα φέσια, ο κ. Χίου απάντησε «αυτό που μου είπε ο πάροχος είναι να παίρνουμε κατευθείαν την εταιρεία και να ζητήσουμε τηλεφωνικά να γίνει η φραγή εξερχομένων κλήσεων ώστε να μην μπορεί κανείς να την απενεργοποιήσει από τη συσκευή».",https://www.tovima.gr/wp-content/uploads/2024/07/10/Clipboard-2024-07-10T111441.052.jpg,Ο Κινέζος νοίκιασε μέσω Airbnb το ακίνητο που ήθελε και χρέωσε τον ιδιοκτήτη 3.500 ευρώ.
https://www.ot.gr/2024/07/08/il-postino/i-ekdikisi-alpha-kai-peiraios-i-sfina-tis-aegean-kai-poio-stoixima-kerdizei-to-airbnb/,,,,,,,,,
https://www.tovima.gr/2024/07/05/finance/airbnb-asafeis-oi-periorismoi-sto-eidiko-xorotaksiko-lene-oi-touristikes-epixeiriseis/,Airbnb: Ασαφείς οι περιορισμοί στο Ειδικό Χωροταξικό λένε οι τουριστικές επιχειρήσεις,05-07-2024,08:20,Οικονομία,Λάμπρος Καραγεώργος,Οι διατάξεις στο νέο Ειδικό Χωροταξικό Πλαίσιο για τον Τουρισμόγια όσον αφορά το Airbnb συγκεντρώνουν τις πρώτες αντιδράσεις των τουριστικών επιχειρήσεων.,"Τις πρώτες αντιδράσεις για διατάξεις του νέου Ειδικού Χωροταξικού Πλαισίου για τον Τουρισμό (ΕΧΠ-Τ), όπως αυτές για τα καταλύματα βραχυχρόνιας μίσθωσης τύπου Airbnb, εκδηλώνουν ξενοδόχοι και τουριστικοί παράγοντες.Αν και σημειώνουν πώς τόσο το πλαίσιο όσο και η Στρατηγική Μελέτη Περιβαλλοντικών Επιπτώσεων κινούνται στη θετική κατεύθυνση για τον τουρισμό, εντούτοις διαπιστώνουν θολά σημεία στο κείμενο που έχει τεθεί σε δημόσια διαβούλευση.Οι διατάξεις για το AirbnbΠαράγοντες του κλάδου προχώρησαν σε μία πρώτη αποτίμηση των κειμένων. Μια ολοκληρωμένη εκτίμηση και διατύπωση συγκεκριμένων παρατηρήσεων από τους φορείς του τουρισμού δεν αναμένονται πριν περάσουν κάποιες ημέρες καθώς απαιτείται μελέτη σε βάθος όπως χαρακτηριστικά αναφέρεται.Ωστόσο υπάρχουν ορισμένα σημεία τα οποία έχουν «τραβήξει» την προσοχή των ειδικών από την πλευρά της τουριστικής αγοράς. Πρόκειται για σημεία που αφορούν το πως αντιμετωπίζονται τα καταλύματα βραχυχρόνιας μίσθωσης όπως το Airbnb, το πώς ορίζεται το κρίτηριο «κλίνες ανά έκταση» και τέλος το πως αντιμετωπίζεται η κατοικία των πολιτών κυρίως στα νησιά.Σε ότι αφορά τα καταλύματα βραχυχρόνιας μίσθωσης ή των «χώρων τουρισμού διαμοιρασμού» όπως αναφέρθηκε στον ΟΤ οι αναφορές του ΕΧΠ-Τ για «ισορροπία μεταξύ κλασικών και αναδυόμενων τουριστικών μοντέλων (όπως ιδίως ο τουρισμός διαμοιρασμού και η τουριστική κατοικία)» δεν αρκούν.Όροι δόμησηςΌπως επίσης δεν καλύπτονται από αναφορές του είδους «ο επιτρεπόμενος αριθμός κλινών στα μη κύρια ξενοδοχειακά καταλύματα που δομούνται με όρους δόμησης κατοικίας να μην υπερβαίνει τις επιτρεπόμενες κλίνες σε κύρια ξενοδοχειακά καταλύματα, σύμφωνα με την κατά περίπτωση ισχύουσα γενική χρήση γης».Ανάλογη είναι η διατύπωση και στη Στρατηγική Μελέτη Περιβαλλοντικών Επιπτώσεων όπου αναφέρεται ότι στις «Περιοχές Ελέγχου» και «Ανεπτυγμένες Περιοχές» ότι καθορίζονται περιορισμοί «στον αριθμό των «χώρων τουρισμού διαμοιρασμού» και των απλών ενοικιαζόμενων δωματίων, ως ποσοστού των κλινών των κύριων τουριστικών καταλυμάτων».Η κατηγοριοποίηση ανά κλίνηΤο δεύτερο θέμα που εντόπισαν άμεσα είναι η κατηγοριοποίηση του εθνικού χώρου που πραγματοποιείται επί τη βάσει και του δείκτη των «κλινών»Όπως αναφέρει το ΕΧΠ-Τ η κατηγοριοποίηση του εθνικού χώρου πραγματοποιείται επί τη βάσει τριών κριτηρίων:Της έντασης του τουριστικού φαινομένου με γνώμονα το βασικό δείκτη: «κλίνες» τουριστικών καταλυμάτων,Των ιδιαιτεροτήτων κάθε περιοχής και συγκεκριμένα των ειδικών γεωγραφικών χαρακτηριστικών και των ειδικών συνθηκών που εμφανίζουν ορισμένες περιοχές καιΤης αναγκαιότητας ανάπτυξης ειδικών μορφών τουρισμού και πρόβλεψης ειδικών τουριστικών υποδομών.Η κατηγοριοποίηση του εθνικού χώρου, με βάση το πρώτο κριτήριο, πραγματοποιείται δυνάμει δεικτών που αποτυπώνουν την ένταση της τουριστικής ανάπτυξης από χωρική, κοινωνικό-οικονομική και χρονική άποψη. Δεδομένης της ποικιλομορφίας των μορφών τουρισμού, ως βασική παράμετρος χρησιμοποιείται ο αριθμός των κλινών των τουριστικών καταλυμάτων, που αποτελεί σε όλες τις περιπτώσεις τον κοινό παρονομαστή των τουριστικών ροών.Οι δείκτες κλίνες/έκταση και κλίνες ανά κάτοικο συνδυάστηκαν κατά περίπτωση με τα ποιοτικά δεδομένα της περιοχής ώστε η τελική κατηγοριοποίηση να αντανακλά άμεσα τις πιέσεις στην οργάνωση του χώρου, το τοπίο και το περιβάλλον.ΑδιευκρίνιστοΩστόσο, ο δείκτης κλίνες/ 1000στρ. η κλίνες/έκταση δεν διευκρινίζεται εάν αφορά τις κλίνες στο σύνολο των καταλυμάτων συμπεριλαμβανομένων και των καταλυμάτων διαμοιρασμού ή μόνο το ξενοδοχειακών καταλυμάτων. Η αποσαφήνιση αυτή είναι σημαντική καθώς οι κλίνες του καταλυμάτων βραχυχρόνιας μίσθωσης έχουν ξεπεράσει τις 950.000 στη χώρα και είναι περισσότερες από τις 870.000 κλίνες των ξενοδοχείωνΤέλος, όπως επισημάνθηκε στον ΟΤ το ΕΧΠ-Τ δεν αναφέρεται στην κατοικία των πολιτών που είναι και ένα τεράστιο θέμα καθώς σε πολλά νησιά έχει μειωθεί σημαντικά η διαθεσιμότητα κατοικιών για τους πολίτες.Πηγή: OT.GR",https://www.tovima.gr/wp-content/uploads/2024/01/03/airbnb.jpg,Οι διατάξεις στο νέο Ειδικό Χωροταξικό Πλαίσιο για τον Τουρισμόγια όσον αφορά το Airbnb συγκεντρώνουν τις πρώτες αντιδράσεις των τουριστικών επιχειρήσεων.
https://www.tovima.gr/2024/07/04/finance/neos-koftis-sta-airbnb-poies-perioxes-afora-ti-provlepei-to-xorotaksiko-gia-ton-tourismo/,"Νέος κόφτης στα Airbnb, ποιες περιοχές αφορά – Τι προβλέπει το Χωροταξικό για τον Τουρισμό",04-07-2024,12:14,Οικονομία,Μάχη Τράτσα,"Φρένο σε βραχυχρόνιες μισθώσεις για τα Airbnb, γκάζι στα ακατοίκητα νησιά - Περιορισμοί και πράσινο τέλος σε ξενοδοχεία φέρνει, μεταξύ άλλων, το νέο Ειδικό Χωροταξικό Πλαίσιο για τον τουρισμό.","Πλαφόν στις βραχυχρόνιες μισθώσεις τύπου Airbnb, εισαγωγή της έννοιας του «Σποραδικού Ξενοδοχείου» και «πράσινο» τέλος σε όλες τις τουριστικές δραστηριότητες εισηγείται το νέο Ειδικό Χωροταξικό Πλαίσιο (ΕΧΠ) για τον Τουρισμό.Σύμφωνα με την Κοινή Υπουργική Απόφαση και τη Στρατηγική Μελέτη Περιβαλλοντικών Επιπτώσεων που τέθηκαν χθες σε δημόσια διαβούλευση έως τις 15 Σεπτεμβρίου από τα Υπουργεία Περιβάλλοντος και Τουρισμού, η χώρα χωρίζεται σε πέντε κατηγορίες, ανάλογα με τον βαθμό επιβάρυνσης και για καθεμία ορίζονται νέες κατευθύνσεις ανάπτυξης.AirbnbΣτο «κόκκινο» τοποθετούνται 18 περιοχές οι οποίες κρίνονται ως «κορεσμένες» και για πρώτη φορά κατηγοριοποιούνται ξεχωριστά ως «περιοχές ελέγχου». Στις εκτός σχεδίου κορεσμένες περιοχές προτείνεται περιορισμός της δημιουργίας νέων εγκαταστάσεων ή χρήσεων μη συμβατών με την τουριστική δραστηριότητα (ιδίως βιομηχανικές και βιοτεχνικές εγκαταστάσεις, εγκαταστάσεις χονδρικού εμπορίου, κτίρια και γήπεδα αποθήκευσης, κτηνοτροφικές εγκαταστάσεις). Άλλες 84 χαρακτηρίζονται ως «αναπτυγμένες», για τις οποίες μπαίνουν επίσης περιορισμοί ως προς τη δόμηση και στην ποιότητα των καταλυμάτων.Επιπλέον, προτείνεται η επιβολή τέλους υπέρ του Πράσινου Ταμείου, επί των δραστηριοτήτων του τουρισμού, συμπεριλαμβανόμενων των βραχυχρόνιων μισθώσεων (γνωστές ως Airbnb) και των απλών ενοικιαζόμενων δωματίων, με σκοπό τη χρηματοδότηση αναπλάσεων και υποδομών. Επίσης, προτείνεται περιορισμός στον αριθμό των Airbnb και ακινήτων με βραχυχρόνια μίσθωση αλλά και στον αριθμό των ενοικιαζόμενων δωματίων, ως ποσοστό των τουριστικών κλινών, δίχως να δίνονται περισσότερες λεπτομέρειες.Επιδοτήσεις τουριστικών δραστηριοτήτωνΠαράλληλα, επιχειρείται να συνδεθεί η δυνατότητα επιδοτήσεων μιας τουριστικής επιχείρησης (μέσω ΕΣΠΑ, Ταμείου Ανάκαμψης κλπ.) με την περιοχή όπου βρίσκεται και την ποιοτική της διαβάθμιση (αστέρια). Ειδικότερα, προτείνεται ότι, επενδύσεις που αφορούν στην κατασκευή νέων μονάδων ή στην επέκταση παλαιών δεν θα επιδοτούνται εάν βρίσκονται εντός κορεσμένων περιοχών (αλλιώς «περιοχές ελέγχου»). Αντίστοιχες επενδύσεις σε αναπτυγμένες περιοχές θα ενισχύονται μόνο εάν αφορούν καταλύματα άνω των 4 αστέρων, ενώ σε όλες τις υπόλοιπες θα μπορούν να επιδοτούνται και τουριστικές επενδύσεις άνω των 3 αστέρων.Σε κορεσμένες περιοχές θα δίνονται επιδοτήσεις για έργα που αφορούν στον εκσυγχρονισμό ξενοδοχειακών μονάδων μόνο εάν ανήκουν ή αναβαθμίζονται σε κατηγορία τουλάχιστον 4 αστέρων. Για όλες τις υπόλοιπες περιοχές οι επιδοτήσεις θα αφορούν καταλύματα άνω των 3 αστέρων. Όταν η ίδρυση και ο εκσυγχρονισμός μιας ολοκληρωμένης μορφής ξενοδοχειακής μονάδας αφορά παραδοσιακά κτίρια ή όσα έχουν χαρακτηριστεί διατηρητέα, τότε προτείνεται να επιδοτούνται όσα έργα ανήκουν ή αναβαθμίζονται σε κατηγορία άνω των 3 αστέρων εάν βρίσκονται σε κορεσμένες ή ανεπτυγμένες περιοχές και τουλάχιστον 2 αστέρων στις υπόλοιπες. Αντιστοίχως, θα ενισχύονται και νέου τύπου επενδύσεις που προβλέπει το νέο ΕΧΠ Τουρισμού για «Δίκτυα και συστάδες (cluster) τουριστικών προορισμών» σε περιοχές ανεπτυγμένες και αναπτυσσόμενες.Σποραδικό ξενοδοχείοΕπιπλέον, θεσπίζεται η έννοια του «Σποραδικού ξενοδοχείου» παρέχοντας τη δυνατότητα δημιουργίας Σύνθετων Τουριστικών Καταλυμάτων (δηλαδή υποδομών ξενοδοχείων που συνδυάζουν επιπλωμένες κατοικίες για ενοικίαση ή πώληση και εγκαταστάσεις ειδικής τουριστικής υποδομής) εντός εγκαταλελειμμένων οικισμών προϋφισταμένων του 1923 ή με πληθυσμό κάτω από 2.000 κατοίκους, με υποχρέωση ανάπλασής τους. Αφορά οικισμούς που υπάρχουν διάσπαρτοι στην Ελλάδα, όπως σε Τήνο, Ρόδο, Σφακιά, Καστοριά, Γρεβενά, Πελοπόννησο κ.ά. Προϋποθέτει ωστόσο νομοθετική ρύθμιση για τα κριτήρια επιλογής τους, τον τρόπο απόκτησης ακινήτων, τα πολεοδομικά και οικονομικά κίνητρα κλπ.Βραχονησίδες, ακατοίκητα νησιά και παράκτια ζώνηΌσον αφορά στις βραχονησίδες και στα ακατοίκητα νησιά κάτω των 300 στρεμμάτων παραμένουν εκτός τουριστικού …κάδρου καθώς δεν θα επιτρέπεται κανένα είδος ανάπτυξης. Ωστόσο για τα ακατοίκητα νησιά έκτασης άνω των 300 στρεμμάτων επιτρέπονται Οργανωμένοι Υποδοχείς Τουριστικών Δραστηριοτήτων, ήπιας ανάπτυξης. Στις παράκτιες ζώνες της ηπειρωτικής χώρας και των νήσων, σε βάθος 500 μέτρων από τη γραμμή αιγιαλού – λαμβάνοντας υπόψη την εξέλιξη της ανόδου της στάθμης της θάλασσας λόγω κλιματικής αλλαγής – θα απαγορευτεί η εγκατάσταση κτιρίων μόνιμου χαρακτήρα σε υψόμετρο μικρότερο του υψομέτρου του αιγιαλού, προσαυξημένο κατά 60 εκατοστά.Οργανωμένες μορφές τουρισμούΕπίσης, σε οργανωμένες μορφές ανάπτυξης τουρισμού (ΟΜΑΤ) στις οποίες περιλαμβάνονται οργανωμένοι υποδοχείς, σύνθετα τουριστικά καταλύματα κ.ά. θα επιτρέπονται αιολικές εγκαταστάσεις, ενώ θα μπορούν να ενσωματώνουν και τμήματα προστατευόμενων περιοχών. Προτείνεται ακόμη αύξηση των εγκαταστάσεων γκολφ, ανάπτυξη συνεδριακού τουρισμού σε αναπτυγμένα και αναπτυσσόμενα αστικά κέντρα με δυνατότητα αύξησης βασικώνπολεοδομικών όρων (συντελεστής δόμησης, συντελεστής όγκου), αξιοποίηση ανενεργών λατομείων για τουριστικές δραστηριότητες κλπ.Εντός των πόλεων, σε περίπτωση απόσυρσης απαξιωμένων τουριστικών μονάδων θα δίνεται η δυνατότητα μεταφοράς συντελεστή δόμησης και επανακατασκευής τους στην ίδια θέση με τον συντελεστή που ίσχυε όταν είχαν αδειοδοτηθεί. Επιπλέον, παραδοσιακά κτίσματα θα μπορούν να μετατραπούν σε τουριστικά καταλύματα σε περιοχές αμιγούς και γενικής κατοικίας.Χωρική οργάνωση τουριστικών καταλυμάτων ανά περιοχή(Α) Περιοχές ελέγχου (κορεσμένες). Σε αυτές περιλαμβάνονται οι: παραλία Πιερίας, τμήμα της Σκιάθου και της Κέρκυρας (κοντά στην πόλη), Ζάκυνθος (δημοτικές ενότητες Ζακυνθίων, Αρκαδίων και Λαγανά), Ερμούπολη Σύρου, Σαντορίνη (Θήρα και Οία), Ανατολική Κως, Μύκονος, Ρόδος (Αφάντου, Ιαλυσός, Καλλιθέα), Νότια Τήνος, Μάλια και Χερσόνησος Ηρακλείου και Νέα Κυδωνία Χανίων. Μέχρι τον καθορισμό χρήσεων γης, όρων και περιορισμών δόμησης στις εκτός σχεδίου περιοχές, για την ανέγερση νέων ξενοδοχείων το ελάχιστο απαιτούμενο εμβαδόν γηπέδου αυξάνεται σε 16 στρέμματα. Στις ίδιες περιοχές εντός του δικτύου Natura 2000 η ανάπτυξη νέων τουριστικών υποδομών επιτρέπεται μόνο μετά τον καθορισμό σχεδίων διαχείρισης. Επιτρεπόμενη κατασκευή νέων καταλυμάτων σε κατηγορίες 4 και 5 αστέρων. Μεταξύ άλλων, επιτρέπεται εκσυγχρονισμός υφιστάμενων μονάδων, αναβάθμιση σε 4 ή 5 αστέρων/κλειδιών και η μετατροπή τους σε ΟΜΑΤ. Προτείνεται μερική ή ολική απόσυρση απαξιωμένων ή εγκαταλελειμμένων κτιρίων και τουριστικών εγκαταστάσεων, ή και κατεδάφισή τους εάν προσβάλλουν το τοπίο κλπ.(Β) Αναπτυγμένες περιοχές: Προβλέπονται τα ίδια με τις κορεσμένες περιοχές, με τη διαφορά ότι στις εκτός σχεδίου περιοχές για την ανέγερση νέων ξενοδοχείων (4 και 5 αστέρων) το ελάχιστο απαιτούμενο εμβαδόν γηπέδου ορίζεται στα 12 στρέμματα, σημαντικά μικρότερο από τα 20 στρέμματα που προέβλεπε το ΕΧΠ του 2013, το οποίο είχε ακυρωθεί από το ΣτΕ. Επιπλέον προωθείται παροχή κινήτρων για τη μετατροπή παραδοσιακών ή διατηρητέων κτιρίων σε ξενοδοχειακές μονάδες(Γ) Αναπτυσσόμενες περιοχές: Προτείνονται οι ίδιες δυνατότητες με την κατηγορία (Β) με τη διαφορά ότι επιτρέπεται δόμηση νέων καταλυμάτων σε κατηγορίες 3, 4 και 5 αστέρων, δίχως ωστόσο να γίνεται αναφορά σε επιτρεπόμενη αρτιότητα ή περιορισμούς σε εντός σχεδίου περιοχές, καθώς και επέκταση υφιστάμενων μονάδων των ίδιων κατηγοριών. Προβλέπεται αξιοποίηση εγκαταλελειμμένων οικισμών αρχιτεκτονικού ενδιαφέροντος, με τη μετατροπή κτιρίων σε καταλύματα (τουλάχιστον 3 αστέρων) ή και με νέες μεγαλύτερου μεγέθους επενδύσεις με κίνητρα προς τους σημερινούς ιδιοκτήτες ή τους ενδιαφερόμενους επενδυτές (π.χ. προσαύξηση της δόμησης κατά εμβαδόν ίσο με το 20% της υλοποιημένης). Στα νησιά της κατηγορίας η μέγιστη δυναμικότητα των μονάδων θα φτάνει τις 100 κλίνες.(Δ) Περιοχές με δυνατότητες ανάπτυξης: Επιτρέπεται κατασκευή νέων καταλυμάτων, επέκταση και εκσυγχρονισμός υφιστάμενων σε κατηγορίες 3, 4 και 5 αστέρων και στα νησιά έως 100 κλίνες. Προτείνονται κίνητρα για ανάπτυξη ειδικών μορφών τουρισμού, μετατροπή παραδοσιακών ή διατηρητέων κτιρίων σε ξενοδοχειακές μονάδες και αξιοποίηση εγκαταλελειμμένων οικισμών (όπως στην κατηγορία Γ).(Ε) Μη αναπτυγμένες περιοχές: Προβλέπεται παροχή κινήτρων με ευνοϊκότερους όρους δόμησης (π.χ. υπό προϋποθέσεις έως και 10% μεγαλύτερος συντελεστής δόμησης, κάλυψη, ύψος, όγκος) μείωση των απαιτούμενων κριτηρίων κτιριοδομικής και πολεοδομικής αναβάθμισης τουριστικών καταλυμάτων κ.λπ.. Επίσης, προωθείται ανάπτυξη ειδικών μορφών τουρισμού και αξιοποίηση εγκαταλελειμμένων οικισμών.Τι επιτρέπεται στις περιοχές NaturaTο προτεινόμενο ΕΧΠ για τον Τουρισμό δίνει συγκεκριμένες κατευθύνσεις για περιοχές του Εθνικού Συστήματος Προστατευόμενων Περιοχών όπως την απαγόρευση ανάπτυξης νέων τουριστικών υποδομών στις περιοχές ελέγχου που υπάγονται στο δίκτυο Natura 2000, μέχρι τον καθορισμό σχεδίων διαχείρισης.Εν τούτοις, όπως αναφέρεται στην υπό διαβούλευση ΣΜΠΕ, τουριστικές εγκαταστάσεις μπορούν να καταλάβουν μέρος τύπων οικοτόπων (εκτός των περιοχών προτεραιότητας), άρα και να μειώσουν την έκτασή τους.Όπως σημειώνεται στη ΣΜΠΕ, το ΕΧΠ ακολουθείται και από άλλες ενέργειες, άδειες και εγκρίσεις προκειμένου να αδειοδοτηθούν έργα που περιλαμβάνονται σε αυτό. «Επομένως εύλογο είναι, όσον αφορά στα θέματα του Δικτύου Natura 2000 να θέτει γενικές κατευθύνσεις, όρους και περιορισμούς που σε συνδυασμό με το σύνολο των δεσμεύσεων που προκύπτουν από την ειδική νομοθεσία για τις περιοχές του Δικτύου Natura 2000 καθώς και την προβλεπόμενη λεπτομερέστερη ανάλυση που ακολουθεί για την αδειοδότηση ενός εκάστου έργου να εξασφαλίζουν πλήρως τη συνοχή και ακεραιότητα του Δικτύου», επισημαίνουν οι συντάκτες της μελέτης.Πηγή: ot.gr",https://www.tovima.gr/wp-content/uploads/2023/06/26/tourismos-e1720084171400.jpg,"Φρένο σε βραχυχρόνιες μισθώσεις για τα Airbnb, γκάζι στα ακατοίκητα νησιά - Περιορισμοί και πράσινο τέλος σε ξενοδοχεία φέρνει, μεταξύ άλλων, το νέο Ειδικό Χωροταξικό Πλαίσιο για τον τουρισμό."
https://www.ot.gr/2024/06/25/il-postino/o-fakelos-gia-tin-attica-bank-to-airbnb-pataei-ti-skandali-kai-ta-pigadakia-tou-hilton/,,,,,,,,,
https://www.tovima.gr/2024/06/22/finance/varkeloni-telos-sta-airbnb-apo-to-2028/,Βαρκελώνη: Τέλος στα Airbnb από το 2028,22-06-2024,21:45,Οικονομία,Newsroom,"Η πρόσβαση στη στέγαση έχει μετατραπεί σε οδηγό ανισότητας, ιδιαίτερα για τους νέους, σύμφωνα με τον δήμαρχο της Βαρκελώνης","Ο δήμος της Βαρκελώνης ανακοίνωσε ότι θα απαγορεύσει την ενοικίαση διαμερισμάτων σε τουρίστες από το 2028, μια απροσδόκητα δραστική κίνηση που στόχο έχει να περιορίσει το ραγδαία αυξανόμενο κόστος στέγασης τα τελευταία χρόνια που έχει κάνει την πόλη μη οικονομικά βιώσιμη για πολλούς κατοίκους της.Ο αριστερός δήμαρχος της πόλης, Ζάουμε Κολμπόνι δήλωσε χθες ότι η δημοτική αρχή δεν θα ανανεώσει τις άδειες που έχουν δοθεί μέχρι σήμερα σε 10.101 διαμερίσματα για βραχυχρόνια μίσθωση, άδειες που λήγουν τον Νοέμβριο του 2028.«Είμαστε αντιμέτωποι με αυτό που πιστεύουμε ότι είναι το μεγαλύτερο πρόβλημα της Βαρκελώνης», τόνισε ο Κολμπόνι σε μια εκδήλωση της δημοτικής αρχής της πόλης.Η αλματώδης αύξηση των βραχυχρόνιων ενοικιάσεων στη Βαρκελώνη, την ισπανική πόλη με τη μεγαλύτερη επισκεψιμότητα από ξένους τουρίστες, έχει οδηγήσει στα ύψη τις τιμές των ενοικίων, μια αύξηση τιμών ενοικίων συγκεκριμένα 68% τα τελευταία 10 χρόνια και στο κόστος αγοράς ακινήτων 38%, ανέφερε ο Κολμπόνι. Πολλοί κάτοικοι της πόλης δεν μπορούν να αντέξουν οικονομικά το κόστος στέγασης.Οδηγός ανισότητας στη ΒαρκελώνηΗ πρόσβαση στη στέγαση έχει μετατραπεί σε οδηγό ανισότητας, ιδιαίτερα για τους νέους, πρόσθεσε ο δήμαρχος.Εθνικές κυβερνήσεις απολαμβάνουν τα οικονομικά οφέλη του τουρισμού – η Ισπανία κατατάσσεται μεταξύ των τριών κορυφαίων χωρών με τις περισσότερες επισκέψεις στον κόσμο – αλλά τα οφέλη αυτά κάνουν οικονομικά μη προσιτή τη στέγαση για κατοίκους ορισμένων δημοφιλών τουριστικών προορισμών.Η αναβάθμιση αστικών περιοχών και η προτίμηση ιδιοκτητών ακινήτων για προσοδοφόρες τουριστικές ενοικιάσεις έχει αρχίσει να αποτελεί ένα από τα πιο πολυσυζητημένα ζητημάτα σε όλη την Ευρώπη.Οι περιορισμοίΤοπικές αρχές έχουν ανακοινώσει την τελευταία δεκαετία περιορισμούς σε βραχυχρόνιες μισθώσεις σε μέρη όπως τα Κανάρια Νησιά της Ισπανίας, τη Λισαβόνα και το Βερολίνο.Η υπουργός Στέγασης της Ισπανίας, Ιζαμπέλ Ροντρίγκες δήλωσε ότι υποστηρίζει την απόφαση του δήμου της Βαρκελώνης.«Το μέτρο έχει να κάνει με το να γίνουν όλες οι απαραίτητες προσπάθειες για να εξασφαλιστεί η πρόσβαση σε οικονομικά προσιτή στέγαση», τόνισε η Ροντρίγκες στο X.«Ο Κολμπόνι κάνει ένα λάθος που θα οδηγήσει σε (υψηλότερη) φτώχεια και ανεργία», ανέφερε σε ανακοίνωσή της η ένωση τουριστικών διαμερισμάτων της Βαρκελώνης, APARTUR, προσθέτοντας ότι η απαγόρευση θα προκαλέσει αύξηση των παράνομων τουριστικών διαμερισμάτων.Η ωφέλεια για τα ξενοδοχείαΤα ξενοδοχεία αναμένεται να επωφεληθούν από το μέτρο. Το άνοιγμα νέων ξενοδοχείων στις πιο δημοφιλείς περιοχές της πόλης έχει απαγορευτεί από το 2015, αλλά ο Κολμπόνι άφησε να εννοηθεί ότι θα μπορούσε να χαλαρώσει τον περιορισμό αυτό.«Αυτά τα 10.000 διαμερίσματα θα χρησιμοποιηθούν από τους κατοίκους της πόλης ή θα βγουν στην αγορά για ενοικίαση ή πώληση», δήλωσε ο δήμαρχος, αναφορικά με το μέτρο.Η τοπική κυβέρνηση της Βαρκελώνης ανέφερε σε ανακοίνωσή της ότι θα διατηρήσει το «ισχυρό» καθεστώς ελέγχου για τον εντοπισμό πιθανών παράνομων τουριστικών διαμερισμάτων μόλις τεθεί σε ισχύ η απαγόρευση.Η Βαρκελώνη είχε αναστείλει την έκδοση νέων αδειών για ενοικιάσεις διαμερισμάτων υπό την ηγεσία της πρώην δημάρχου Άδα Κολάου (2015-2023), υποστηρίκτριας των δικαιωμάτων στη στέγασης, προκειμένου να θέσει υπό έλεγχο την τουριστική επέκταση της πόλης. Αλλά αυτό δεν εμπόδισε οι επιπτώσεις του υπερτουρισμού να συνεχίσουν να γίνονται αισθητές στη στέγαση, ιδιαίτερα μετά το τέλος της πανδημίας Covid-19.Για να διαμαρτυρηθούν για αυτή την κατάσταση, πολλοί τοπικοί σύλλογοι έχουν καλέσει σε διαδήλωση στην πόλη στις 6 Ιουλίου με κεντρικό σύνθημα: “Αρκετά! Ας βάλουμε όρια στον τουρισμό!”.Αυτή η διαδήλωση ακολουθεί άλλες παρόμοιες εκδηλώσεις που έχουν ήδη διοργανωθεί τους τελευταίους μήνες σε άλλους σημαντικούς τουριστικούς προορισμούς της Ισπανίας, όπως τα Κανάρια Νησιά και η Πάλμα ντε Μαγιόρκα.Πηγή: ΑΠΕ-ΜΠΕ",https://www.tovima.gr/wp-content/uploads/2024/06/22/kaspars-upmanis-nD2WzCZrlLE-unsplash.jpg,"Η πρόσβαση στη στέγαση έχει μετατραπεί σε οδηγό ανισότητας, ιδιαίτερα για τους νέους, σύμφωνα με τον δήμαρχο της Βαρκελώνης"
https://www.tovima.gr/2024/06/21/finance/airbnb-i-varkeloni-vazei-telos-sti-vraxyxronia-misthosi-gia-touristes/,Airbnb: Η Βαρκελώνη βάζει τέλος στη βραχυχρόνια μίσθωση για τουρίστες,21-06-2024,22:49,Οικονομία,Newsroom,"Η απόφαση θα έχει ισχύ από το 2029, σε μια προσπάθεια εξισορρόπησης της τουριστικής έκρηξης με τη στεγαστική κρίση, που πλήττει τους κατοίκους της Βαρκελώνης.","Η Βαρκελώνη σχεδιάζει να απαγορεύσει όλες τις βραχυχρόνιες ενοικιάσεις κατοικιών τύπου Airbnb για τουρίστες από το 2029, καθώς ο δήμαρχος της ισπανικής πόλης προσπαθεί να ελέγξει το αυξανόμενο κόστος ενοικίασης για τους ντόπιους.Η Βαρκελώνη θα σταματήσει να δίνει νέες άδειες και δεν θα ανανεώνει τις υπάρχουσες, ώστε το 2029 κανένα σπίτι να μην έχει άδεια να νοικιάζεται ως τουριστικό κατάλυμα, δήλωσε ο δήμαρχος Jaume Collboni σε συνέντευξη Τύπου, όπως αναφέρει το Bloomberg.Σήμερα, υπάρχουν περίπου 10.000 σπίτια καταγεγραμμένα ως ενοικιαζόμενα για τουρίστες.«Χρειάζεται μεγαλύτερη προσφορά κατοικιών και τα μέτρα που παρουσιάζουμε σήμερα αποσκοπούν στην παροχή μεγαλύτερης προσφοράς, ώστε η εργαζόμενη μεσαία τάξη να μην αναγκαστεί να εγκαταλείψει την πόλη επειδή δεν μπορεί να αντέξει οικονομικά τη στέγαση», δήλωσε ο Collboni.«Το μέτρο αυτό δεν θα αλλάξει την κατάσταση από τη μια μέρα στην άλλη. Αυτά τα προβλήματα χρειάζονται χρόνο. Αλλά με αυτό το μέτρο σηματοδοτούμε ένα σημείο καμπής».Αυξήθηκαν ραγδαία τα ενοίκιαΠόλεις όπως η Βαρκελώνη έχουν ήδη λάβει άλλα μέτρα για να περιορίσουν την επέκταση των βραχυχρόνιων μισθώσεων τύπου Airbnb, καθώς εξισορροπούν την τουριστική έκρηξη με τις ανησυχίες για την έλλειψη οικονομικά προσιτής στέγασης για τους κατοίκους.Η Βαρκελώνη, η οποία στο παρελθόν είχε βάλει τέλος στις μη αδειοδοτημένες ενοικιάσεις, είδε τις τιμές των ενοικίων να συνεχίσουν να ανεβαίνουν.Ο Collboni δήλωσε ότι η Βαρκελώνη έχει σήμερα «ραγδαία αύξηση των τιμών των ενοικίων που γίνονται όλο και πιο ακριβές κάθε μέρα».Οι τιμές των ενοικίων ανά τετραγωνικό μέτρο στη Βαρκελώνη αυξήθηκαν κατά 14% τους 12 μήνες μέχρι τον Απρίλιο και είναι οι υψηλότερες μεταξύ των ισπανικών πόλεων, σύμφωνα με την Idealista, τη μεγαλύτερη ιστοσελίδα της χώρας για τις αγγελίες ακινήτων.Σύμφωνα με το Παρατηρητήριο Τουρισμού της Βαρκελώνης, την πόλη επισκέφθηκαν 16 εκατομμύρια τουρίστες το 2023.Πηγή: ot.gr",https://www.tovima.gr/wp-content/uploads/2024/06/21/2015-08-26T141204Z_903898849_GF10000182213_RTRMADP_3_SPAIN-TOURISM-AIRBNB-e1718999277899.jpg,"Η απόφαση θα έχει ισχύ από το 2029, σε μια προσπάθεια εξισορρόπησης της τουριστικής έκρηξης με τη στεγαστική κρίση, που πλήττει τους κατοίκους της Βαρκελώνης."
https://www.tovima.gr/2024/06/14/finance/airbnb-nees-paremvaseis-stis-vraxyxronies-misthoseis-ti-allazei/,Airbnb: Νέες παρεμβάσεις στις βραχυχρόνιες μισθώσεις – Τι αλλάζει,14-06-2024,08:57,Οικονομία,Μαρία Βουργάνα,Τι πρόκειται να αλλάξει στις μισθώσεις των Airbnb - Οι αλλαγές που προωθούνται στη φορολόγηση της βραχυχρόνιας μίσθωσης,"Νέες παρεμβάσεις στο φορολογικό καθεστώς και στο πλαίσιο λειτουργίας των βραχυχρόνιων μισθώσεων ακινήτων τύπου Airbnb έρχονται το φθινόπωρο.Οι αλλαγές, όπως αποκάλυψε ο οικονομικός σύμβουλος του πρωθυπουργού Αλέξης Πατέλης, κατά τη διάρκεια του 1ου Διεθνούς Συνεδρίου του ΤΜΕΔΕ, θα αφορούν τα χρονικά όρια των μισθώσεων και τη φορολόγησή τους διαβεβαιώνοντας ωστόσο ότι θα υπάρξει περίοδος προσαρμογής για την εφαρμογή των νέων μέτρων, ώστε να διευκολυνθούν οι εμπλεκόμενοι.Οι αλλαγές που εξετάζονταιΤα σενάρια που βρίσκονται στο τραπέζι προβλέπουν καθιέρωση χρονικών, αριθμητικών και γεωγραφικών περιορισμών στη βραχυχρόνια μίσθωση σε εφαρμογή της διάταξης που έχει ήδη ψηφισθεί από τη Βουλή η οποία ορίζει ότι «με κοινή απόφαση των υπουργών Εθνικής Οικονομίας και Οικονομικών, Ανάπτυξης και Τουρισμού μπορεί, για λόγους που σχετίζονται με την προστασία της κατοικίας, να καθοριστούν γεωγραφικές περιοχές όπου θα ισχύουν περιορισμοί στη διάθεση ακινήτων για βραχυχρόνια μίσθωση».Στο πλαίσιο αυτό εξετάζονται:– Η μίσθωση κάθε ακινήτου να μην υπερβαίνει τις 90 ημέρες ανά ημερολογιακό έτος και για νησιά κάτω των 10.000 κατοίκων τις 60 ημέρες ανά ημερολογιακό έτος. Υπέρβαση της διάρκειας να επιτρέπεται εφόσον το συνολικό εισόδημα του εκμισθωτή ή του υπεκμισθωτή, από το σύνολο των ακινήτων που διαθέτει για μίσθωση ή υπεκμίσθωση, δεν ξεπερνά τις 12.000 ευρώ κατά το οικείο φορολογικό έτος– Να μην επιτρέπεται βραχυχρόνια μίσθωση άνω των δύο ακινήτων ανά ΑΦΜ δικαιούχου εισοδήματος.– Επιβολή πλαφόν στον αριθμό ακινήτων που θα εκμισθώνονται βραχυχρόνια ανά δήμο με αρμόδιους παράγοντες να αναφέρουν ότι θα πρέπει σε κάθε περιοχή να καταγραφούν οι ανάγκες για στέγαση, το ύψος των ενοικίων, ο αριθμός των ακινήτων που διατίθενται προς βραχυχρόνια μίσθωση.Νέες φορο-ρυθμίσεις Στο φορολογικό πεδίο υπάρχουν σκέψεις για διεύρυνση του αριθμού των ιδιοκτητών ακινήτων με βραχυχρόνια μίσθωση που θα υποχρεούνται να κάνουν έναρξη επιχειρηματικής δραστηριότητας και παροχή φόρο-κινήτρων για τη διάθεση κατοικιών για μακροχρόνια μίσθωση.Τι ισχύειΕπισημαίνεται ότι με βάση το νέο καθεστώς για τις βραχυχρόνιες μισθώσεις που ισχύει από την 1η Ιανουαρίου 2024:1. Τα φυσικά πρόσωπα που διαθέτουν τρία ή περισσότερα ακίνητα σε βραχυχρόνια μίσθωση υποχρεούνται να κάνουν έναρξη επιχειρηματικής δραστηριότητας με τη σύσταση ατομικών επιχειρήσεων και καταβάλλουν τις ανάλογες ασφαλιστικές εισφορές, στα ακαθάριστα εισοδήματα τους επιβάλλεται ΦΠΑ 13% ενώ φορολογούνται με βάση τα τεκμήρια των ελεύθερων επαγγελματιών και των αυτοαπασχολούμενων.2. Τέθηκε όριο 60 ημερών στη διάρκεια μιας μίσθωσης προκειμένου να λογίζεται ως βραχυχρόνια.3. Στη περίπτωση που διατίθεται προς βραχυχρόνια μίσθωση το σύνολο των διαμερισμάτων πολυκατοικίας ή συγκροτήματος κατοικιών θα θεωρείται τουριστικό κατάλυμα και θα πρέπει να διαθέτει την αντίστοιχη αδειοδότηση.4. Σε όλες τις βραχυχρόνιες μισθώσεις επιβάλλεται «τέλος ανθεκτικότητας στην κλιματική κρίση» από 0,5 έως 10 ευρώ την ημέρα.5. Το πρόστιμο για μη εγγραφή στο Μητρώο Ακινήτων Βραχυχρόνιας Μίσθωσης ορίζεται πλέον, ανά φορολογικό έτος, στο 50% των ακαθάριστων εσόδων του τελευταίου φορολογικού έτους και κατ’ ελάχιστο στις 5.000 ευρώ.",https://www.tovima.gr/wp-content/uploads/2024/03/03/airbnb-2-e1726219070829.jpg,Τι πρόκειται να αλλάξει στις μισθώσεις των Airbnb - Οι αλλαγές που προωθούνται στη φορολόγηση της βραχυχρόνιας μίσθωσης
https://www.tovima.gr/2024/06/01/finance/akinita-erxontai-nees-paremvaseis-gia-ta-airbnb-ti-eksetaksei-i-kyvernisi/,Ακίνητα: Έρχονται νέες παρεμβάσεις για τα Airbnb – Τι εξετάξει η κυβέρνηση,01-06-2024,19:11,Οικονομία,Newsroom,Η κυβέρνηση θα ανοίξει τον φάκελο των βραχυχρόνιων μισθώσεων το φθινόπωρο - Στο τραπέζι κίνητρα προς τους ιδιοκτήτες ώστε να διαθέσουν τα σπίτια τους για μακροχρόνια μίσθωση.,"Νέες παρεμβάσεις για τα Airbnb εξετάζει η κυβέρνηση προκειμένου να αυξηθεί η προσφορά σπιτιών και να μειωθούν τα ενοίκια, προσφέροντας διέξοδο σε χιλιάδες οικογένειες που αναζητούν κατοικία σε προσιτή τιμή ενοικίασης.Η κυβέρνηση το φθινόπωρο θα ανοίξει τον φάκελο των βραχυχρόνιων μισθώσεων και πρόκειται κυρίως, για ρυθμίσεις φορολογικού χαρακτήρα, μεταξύ των οποίων κίνητρα προς τους ιδιοκτήτες ώστε να διαθέσουν τα σπίτια τους για μακροχρόνια μίσθωση αντί να τα προσφέρουν σε πλατφόρμες βραχυχρόνιας μίσθωσης.Στίγμα των προθέσεων της κυβέρνησης έδωσε ο πρωθυπουργός, Κυριάκος Μητσοτάκης τονίζοντας ότι εξετάζεται πλαφόν ημερών στα Airbnb.«Είναι κάτι το οποίο θα συζητήσουμε και το μελετάμε πολύ συστηματικά» σημείωσε ο κ. Μητοστάκης, αναφερόμενος στα μέτρα για τις βραχυχρόνιες μισθώσεις που εξετάζεται να ληφθούν.Μία από τις επιλογές που υπάρχουν αφορά την ενεργοποίηση του υφιστάμενου θεσμικού πλαισίου, στο οποίο ορίζεται (άρθρο 111 του ν. 4446/2016) ότι με κοινή απόφαση των υπ. Εθνικής Οικονομίας και Οικονομικών, Ανάπτυξης και Τουρισμού, μπορεί για λόγους που σχετίζονται με την προστασία της κατοικίας να καθοριστούν γεωγραφικές περιοχές όπου θα ισχύουν περιορισμοί στη διάθεση ακινήτων για βραχυχρόνια μίσθωση.Οι περιορισμοί αυτοί προβλέπουν,το να μην επιτρέπεται η βραχυχρόνια μίσθωση σε πάνω από δύο ακίνητα ανά ΑΦΜ δικαιούχου εισοδήματος ή χρονικοί περιορισμοί, όπως π.χ. να μην επιτρέπεται η βραχυχρόνια μίσθωση κάθε ακινήτου για περίοδο μεγαλύτερη των 90 ημερών τον χρόνο. Αν το ακίνητο βρίσκεται σε νησιά κάτω των 10.000 κατοίκων, το χρονικό όριο μειώνεται σε κάτω από 60 ημέρες σε ετήσια βάση. Αν όμως το ετήσιο έσοδο είναι χαμηλότερο των 12.000 ευρώ, μπορεί να παραταθεί το μέγιστο χρονικό διάστημα βραχυχρόνιας μίσθωσης.Τι ισχύειΣε ό,τι αφορά τις ρυθμίσεις που τέθηκαν σε ισχύ από την 1η Ιανουαρίου εφέτος, προβλέπονται τα εξής:Η εκμετάλλευση τριών και περισσότερων ακινήτων θα θεωρείται επιχειρηματική δραστηριότητα με αποτέλεσμα όσοι αποκτούν εισοδήματα από βραχυχρόνια μίσθωση να καταβάλλουν τις ανάλογες ασφαλιστικές εισφορές, το τέλος επιτηδεύματος και το ΦΠΑ από το πρώτο ακίνητο. Επίσης το ελάχιστο εισόδημα που θα πρέπει να δηλώσουν στην εφορία το 2025 θα υπολογιστεί με βάση το τεκμαρτό εισόδημα των ελεύθερων επαγγελματιών.Τη θέσπιση τέλους διαμονής παρεπιδημούντων ύψους 0,5 % ανεξαρτήτως πλήθους ακινήτων.Την καθιέρωση τέλους “ανθεκτικότητας στην κλιματική κρίση» ύψους 1,5 ευρώ ανά ημερήσια χρήση και ανά δωμάτιο ή διαμέρισμα για το διάστημα από Μάρτιο έως Οκτώβριο ενώ για τους μήνες Νοέμβριο έως Φεβρουάριο το τέλος ορίζεται σε 0,50 ευρώ. Εάν τα ακίνητα είναι μονοκατοικίες άνω των ογδόντα 80 τ.μ. το τέλος διαμορφώνεται στα 10 ευρώ. Το τέλος βαρύνει τον διαμένοντα που έκανε χρήση του δωματίου ή του διαμερίσματος.Την αυστηροποίηση των κυρώσεων για μη εγγραφή στο Μητρώο Ακινήτων Βραχυχρόνιας Μίσθωσης. Ειδικότερα θεσπίζεται αυτοτελές διοικητικό πρόστιμο ανά έτος, ίσο με το 50% των ακαθάριστων εσόδων του φορολογικού έτους που διαπράττεται παράβαση, το οποίο δεν μπορεί να είναι μικρότερο των 5.000 ευρώ. Σε περίπτωση μη τήρησης εκ νέου των προϋποθέσεων εντός ενός έτους από την έκδοση της πράξης επιβολής του προστίμου, το πρόστιμο αυξάνεται στο διπλάσιο του αρχικώς επιβληθέντος. Για μη υποβολή ή υποβολή ανακριβούς Δήλωσης Βραχυχρόνιας Διαμονής προβλέπεται πρόστιμο ίσο με το διπλάσιο του μισθώματος όπως αυτό εμφανίζεται στην ψηφιακή πλατφόρμα. Για εκπρόθεσμη Δήλωση Βραχυχρόνιας Διαμονής προβλέπεται αυτοτελές διοικητικό πρόστιμο ύψους 100 ευρώ.Ως βραχυχρόνια μίσθωση ορίζεται η μίσθωση ή υπεκμίσθωση ακινήτου για συγκεκριμένη χρονική διάρκεια, μικρότερη των 60 ημερών, και εφόσον δεν παρέχονται άλλες υπηρεσίες πλην της διαμονής και της παροχής κλινοσκεπασμάτων. Έτσι, θα επιτρέπεται ,για παράδειγμα, η μίσθωση ενός ακινήτου για 100 ή 150 ημέρες μέσα στη χρονιά με την προϋπόθεση ότι κάθε μίσθωση ξεχωριστά δεν υπερβαίνει τις 60 ημέρες.Πηγή: OT.GR",https://www.tovima.gr/wp-content/uploads/2024/05/03/akinita.jpg,Η κυβέρνηση θα ανοίξει τον φάκελο των βραχυχρόνιων μισθώσεων το φθινόπωρο - Στο τραπέζι κίνητρα προς τους ιδιοκτήτες ώστε να διαθέσουν τα σπίτια τους για μακροχρόνια μίσθωση.
https://www.tovima.gr/2024/05/29/politics/mitsotakis-plafon-se-airbnb-meiosi-ergodotikon-eisforon-ti-eipe-gia-syriza/,"Μητσοτάκης: Πλαφόν σε Airbnb, μείωση εργοδοτικών εισφορών-Τι είπε για ΣΥΡΙΖΑ",29-05-2024,12:07,Πολιτική,Newsroom,"Τι είπε  ο Πρωθυπουργός Κυριάκος Μητσοτάκης σε συνέντευξή του για την Αντιπολίτευση και ποιο μήνυμα έστειλε σε Τουρκία, Βόρεια  Μακεδονία και Αλβανία","Μόνο το περιτύλιγμα του ΣΥΡΙΖΑ έχει αλλάξει είπε ο πρωθυπουργός Κυριάκος Μητσοτάκης, ασκώντας κριτική στο κόμμα της Αξιωματικής Αντιπολίτευσης. Επιπλέον, σε συνέντευξη που παραχώρησε στο Action24 αναφερόμενος στο ΣΥΡΙΖΑ μίλησε για μείγμα λαϊκισμού, τοξικότητας και λεφτόδεντρων που, όπως χαρακτηριστικά είπε για το κόμμα, συνεχίζει να εφαρμόζει.Πλαφόν στις μέρες μίσθωσης του AirBnb – Μείωση εργοδοτικών εισφορώνΟ πρωθυπουργός αναφέρθηκε στις νέες παρεμβάσεις που μελετώνται όσον αφορά την αγορά του Airbnb κάνοντας λόγο για το ενδεχόμενο να μπει πλαφόν στις ημέρες μίσθωσης ενώ επανέλαβε ότι όταν τα δημοσιονομικά το επιτρέψουν θα υπάρξει νέα μείωση κατά μια μονάδα των εργοδοτικών εισφορών.Μήνυμα σε Αλβανία – Βόρεια Μακεδονία – ΤουρκίαΣτα εθνικά, ο κ. Μητσοτάκης έστειλε μήνυμα σε Αλβανία και Βόρεια Μακεδονία ότι ο ευρωπαϊκός τους δρόμος περνάει μέσα από τον σεβασμό του δικαίου αλλά και την εφαρμογή της Συμφωνίας των Πρεσπών ενώ όσον αφορά την Τουρκία ξεκαθάρισε ότι «γκρίζες ζώνες για την Ελλάδα στο Αιγαίο δεν υπάρχουν».Καλό προαίσθημα για τον τελικό του ΟλυμπιακούΔήλωσε, τέλος, ότι έχει καλό προαίσθημα για τον σημερινό τελικό του Ολυμπιακού για τον τίτλο του Conference League με αντίπαλο τη Φιορεντίνα καθώς βλέπει «momentum όπως του Euro 2004.Newsletter Η ιστορική στήλη του Βήματος στο inbox σου Γίνε μέλος του καθημερινού newsletter που αποκαλύπτει όσα συμβαίνουν στο πολιτικό παρασκήνιο και απόκτησε πρόσβαση σε αποκλειστικό περιεχόμενο.  ΕΓΓΡΑΦΗ    Έχω διαβάσει και αποδέχομαι τους  όρους της πολιτικής προστασίας δεδομένωνΔεν είναι λύση για την ακρίβεια αυτά που προτείνει η αντιπολίτευσηΗ συζήτηση ξεκίνησε με το θέμα της ακρίβειας με τον πρωθυπουργό να λέει ότι «έχουμε αναγνωρίσει δημόσια εδώ και αρκετό καιρό ότι η ακρίβεια είναι το σημαντικότερο πρόβλημα που ξεκίνησε μετά την πανδημία και δεν έχουμε καταφέρει να τιθασεύσουμε πλήρως. Έχουμε έναν πληθωρισμό τροφίμων τους τελευταίους μήνες που είναι υψηλότερος του ευρωπαϊκού μέσου όρου. Έχουμε κάνει αρκετά πράγματα για την ακρίβεια, να θυμίσω τις παρεμβάσεις για τις τιμές του ρεύματος που έχουν ελεγχθεί και έχουν επιστρέψει σε επίπεδα προ κρίσης. Κάναμε σημαντικές παρεμβάσεις στη λειτουργία της αγοράς, στα σούπερ μάρκετ. Μερικώς τα μέτρα αυτά απέδωσαν και πρέπει να κάνουμε και άλλα».«Η αντιπολίτευση στηρίζει τα ολιγοπώλεια»«Η ακρίβεια θα αντιμετωπιστεί με μεγαλύτερη στήριξη του εισοδήματος. Οι ονομαστικοί μισθοί αυξάνονται με γρήγορο ρυθμό. Έχουμε περιθώρια παρεμβάσεων και σε ευρωπαϊκό επίπεδο. Δεν καταλαβαίνω γιατί η αντιπολίτευση όταν τα βάζουμε με τις πολυεθνικές στηρίζει τα ολιγοπώλεια και όχι την κυβέρνηση. Ζητάμε τη βοήθεια της Ευρώπης για να αντιμετωπίσουμε το πρόβλημα τώρα πανευρωπαϊκά γιατί η φωνή μας στην Ευρώπη ακούγεται» συμπλήρωσε ο κ. Μητσοτάκης.",https://www.tovima.gr/wp-content/uploads/2024/05/29/mitsotakis-action24-2.jpg,"Τι είπε  ο Πρωθυπουργός Κυριάκος Μητσοτάκης σε συνέντευξή του για την Αντιπολίτευση και ποιο μήνυμα έστειλε σε Τουρκία, Βόρεια  Μακεδονία και Αλβανία"
https://www.tovima.gr/2024/05/26/finance/akinita-nees-paremvaseis-gia-ta-airbnb-ti-etoimazei-i-kyvernisi/,Ακίνητα: Νέες παρεμβάσεις για τα Airbnb – Τι ετοιμάζει η κυβέρνηση,26-05-2024,09:02,Οικονομία,Newsroom,Υπολογίζεται ότι αν προσφέρονταν για ενοικίαση το 15-20% των κατοικιών αυτών ο αντίκτυπος θα ήταν ιδιαίτερα σημαντικός στο μέτωπο της επάρκειας σπιτιών για ενοικίαση και συνολικά σε όλη την αγορά ακινήτων.,"Νέες παρεμβάσεις για τα Airbnb εξετάζει η κυβέρνηση προκειμένου να αυξηθεί η προσφορά σπιτιών και να μειωθούν τα ενοίκια, προσφέροντας διέξοδο σε χιλιάδες οικογένειες που αναζητούν κατοικία σε προσιτή τιμή ενοικίασης.Στο τραπέζι του οικονομικού επιτελείου βρίσκονται προτάσεις υπηρεσιακών παραγόντων και φορέων της αγοράς προς την κατεύθυνση αυτή, ενώ οι όποιες αποφάσεις αναμένεται να οριστικοποιηθούν το Φθινόπωρο. Πρόκειται, κυρίως, για ρυθμίσεις φορολογικού χαρακτήρα, μεταξύ των οποίων κίνητρα προς τους ιδιοκτήτες ώστε να διαθέσουν τα σπίτια τους για μακροχρόνια μίσθωση αντί να τα προσφέρουν σε πλατφόρμες βραχυχρόνιας μίσθωσης.Η εκρηκτική αύξηση της εκμετάλλευσης κατοικιών μέσω πλατφορμών τύπου Airbnb έχει περιορίσει σημαντικά τη διάθεση σπιτιών για σταθερή μακροχρόνια ενοικίαση και έχει συμβάλλει σημαντικά στην αύξηση των ενοικίων και των τιμών αγοράς κατοικιών. Το πρόβλημα εντείνεται από το γεγονός ότι περίπου 700.000 κατοικίες δηλώνονται ως κενές από τους ιδιοκτήτες τους, περιορίζοντας έτσι ακόμη περισσότερο την προσφορά. Υπολογίζεται ότι αν προσφέρονταν για ενοικίαση το 15-20% των κατοικιών αυτών ο αντίκτυπος θα ήταν ιδιαίτερα σημαντικός στο μέτωπο της επάρκειας σπιτιών για ενοικίαση και συνολικά σε όλη την αγορά ακινήτων.Ιδιαίτερα κρίσιμη για το εύρος των αποφάσεων θα είναι η εικόνα που θα προκύψει από τη φετινή τουριστική περίοδο όπου θα λειτουργήσει το νέο πλαίσιο ρυθμίσεων που τέθηκε σε ισχύ τον Ιανουάριο. Πάντως το 2023 σημειώθηκε σημαντική άνοδος στα φορολογητέα εισοδήματα από βραχυχρόνιες μισθώσεις ακινήτων δεδομένου ότι τα μισθώματα που δηλώθηκαν στο Μητρώο ξεπέρασαν τα 720 εκατ ευρώ από 530 εκατ ευρώ το 2022.Σε ό,τι αφορά τις ρυθμίσεις που τέθηκαν σε ισχύ από την 1η Ιανουαρίου εφέτος, προβλέπονται τα εξής:Η εκμετάλλευση τριών και περισσότερων ακινήτων θα θεωρείται επιχειρηματική δραστηριότητα με αποτέλεσμα όσοι αποκτούν εισοδήματα από βραχυχρόνια μίσθωση να καταβάλλουν τις ανάλογες ασφαλιστικές εισφορές, το τέλος επιτηδεύματος και το ΦΠΑ από το πρώτο ακίνητο. Επίσης το ελάχιστο εισόδημα που θα πρέπει να δηλώσουν στην εφορία το 2025 θα υπολογιστεί με βάση το τεκμαρτό εισόδημα των ελεύθερων επαγγελματιών.Τη θέσπιση τέλους διαμονής παρεπιδημούντων ύψους 0,5 % ανεξαρτήτως πλήθους ακινήτων.Την καθιέρωση τέλους “ανθεκτικότητας στην κλιματική κρίση» ύψους 1,5 ευρώ ανά ημερήσια χρήση και ανά δωμάτιο ή διαμέρισμα για το διάστημα από Μάρτιο έως Οκτώβριο ενώ για τους μήνες Νοέμβριο έως Φεβρουάριο το τέλος ορίζεται σε 0,50 ευρώ. Εάν τα ακίνητα είναι μονοκατοικίες άνω των ογδόντα 80 τ.μ. το τέλος διαμορφώνεται στα 10 ευρώ. Το τέλος βαρύνει τον διαμένοντα που έκανε χρήση του δωματίου ή του διαμερίσματος.Την αυστηροποίηση των κυρώσεων για μη εγγραφή στο Μητρώο Ακινήτων Βραχυχρόνιας Μίσθωσης. Ειδικότερα θεσπίζεται αυτοτελές διοικητικό πρόστιμο ανά έτος, ίσο με το 50% των ακαθάριστων εσόδων του φορολογικού έτους που διαπράττεται παράβαση, το οποίο δεν μπορεί να είναι μικρότερο των 5.000 ευρώ. Σε περίπτωση μη τήρησης εκ νέου των προϋποθέσεων εντός ενός έτους από την έκδοση της πράξης επιβολής του προστίμου, το πρόστιμο αυξάνεται στο διπλάσιο του αρχικώς επιβληθέντος. Για μη υποβολή ή υποβολή ανακριβούς Δήλωσης Βραχυχρόνιας Διαμονής προβλέπεται πρόστιμο ίσο με το διπλάσιο του μισθώματος όπως αυτό εμφανίζεται στην ψηφιακή πλατφόρμα. Για εκπρόθεσμη Δήλωση Βραχυχρόνιας Διαμονής προβλέπεται αυτοτελές διοικητικό πρόστιμο ύψους 100 ευρώ.Ως βραχυχρόνια μίσθωση ορίζεται η μίσθωση ή υπεκμίσθωση ακινήτου για συγκεκριμένη χρονική διάρκεια, μικρότερη των 60 ημερών, και εφόσον δεν παρέχονται άλλες υπηρεσίες πλην της διαμονής και της παροχής κλινοσκεπασμάτων. Έτσι, θα επιτρέπεται ,για παράδειγμα, η μίσθωση ενός ακινήτου για 100 ή 150 ημέρες μέσα στη χρονιά με την προϋπόθεση ότι κάθε μίσθωση ξεχωριστά δεν υπερβαίνει τις 60 ημέρες.",https://www.tovima.gr/wp-content/uploads/2024/05/26/TOYRISMOS-AUHNA-AIRBNB2.jpg,Υπολογίζεται ότι αν προσφέρονταν για ενοικίαση το 15-20% των κατοικιών αυτών ο αντίκτυπος θα ήταν ιδιαίτερα σημαντικός στο μέτωπο της επάρκειας σπιτιών για ενοικίαση και συνολικά σε όλη την αγορά ακινήτων.
https://www.ot.gr/2024/05/25/il-postino/poios-plirose-5-500-eyro-gia-tampelakia-kai-poso-kostizei-i-vradia-sto-airbnb/,,,,,,,,,
https://www.tovima.gr/2024/04/11/finance/aade-dieykriniseis-gia-ti-forologia-sta-airbnb/,ΑΑΔΕ: Διευκρινίσεις για τη φορολογία στα Airbnb,11-04-2024,20:47,Οικονομία,Newsroom,"Με εγκύκλιο του διοικητή της ΑΑΔΕ, Γιώργου Πιτσιλή, αποσαφηνίζονται τόσο γενικά θέματα όσο και ειδικότερες περιπτώσεις βραχυχρόνιας μίσθωσης.","Διευκρινίσεις σχετικά με τη φορολογική μεταχείριση των βραχυχρόνιων μισθώσεων ακινήτων, που αρχίζουν από 1.1.2024 και εφεξής, παρέχει η Ανεξάρτητη Αρχή Δημοσίων Εσόδων, με σκοπό τη διευκόλυνση των φορολογουμένων στην ορθή εκπλήρωση των υποχρεώσεών τους.Με εγκύκλιο του διοικητή της ΑΑΔΕ, Γιώργου Πιτσιλή, αποσαφηνίζονται τόσο γενικά θέματα όσο και ειδικότερες περιπτώσεις βραχυχρόνιας μίσθωσης. Ειδικότερα :Ι. Φυσικά ΠρόσωπαΤο εισόδημα που αποκτούν από τη βραχυχρόνια μίσθωση ακινήτων, θεωρείται εισόδημα από:ακίνητη περιουσία και απαλλάσσεται από τον ΦΠΑ, εφόσον η βραχυχρόνια μίσθωση αφορά μέχρι δύο (2) ακίνηταεπιχειρηματική δραστηριότητα και υπάγεται σε μειωμένο συντελεστή ΦΠΑ 13%, εφόσον η βραχυχρόνια μίσθωση αφορά από τρία (3) ακίνητα και άνω.Προκειμένου το εισόδημα των φυσικών προσώπων να υπαχθεί στην αντίστοιχη κατηγορία, λαμβάνονται υπ’ όψη:το πλήθος των Αριθμών Μητρώου Ακινήτου (ΑΜΑ) που έχουν καταχωρηθεί, το οποίο δεν ταυτίζεται απαραίτητα με το πλήθος των ακινήτων. Σε περιπτώσεις διακριτής εκμετάλλευσης δωματίων στο ίδιο ακίνητο, αντιστοιχούν περισσότεροι ΑΜΑ. Για παράδειγμα, εάν στο ίδιο διαμέρισμα διατίθενται ξεχωριστά τρία (3) δωμάτια, με διαφορετικούς ΑΜΑ, τα αντίστοιχα εισοδήματα θα αντιμετωπισθούν ως εισόδημα από επιχειρηματική δραστηριότητα και θα επιβαρυνθούν με ΦΠΑ 13%.η πρόθεση εκμετάλλευσης των ακινήτων αυτών, η οποία αποδεικνύεται από την καταχώρησή τους στο Μητρώο Ακινήτων Βραχυχρόνιας Διαμονής, χωρίς να εξετάζεται και η απόκτηση ή μη εσόδων από την εκμετάλλευσή τους.ΙΙ Νομικά ΠρόσωπαΤο εισόδημα που αποκτούν από την βραχυχρόνια μίσθωση ακινήτων, φορολογείται ως εισόδημα από επιχειρηματική δραστηριότητα σε κάθε περίπτωση, ανεξάρτητα από τον αριθμό των ακινήτων από τα οποία προέρχεται και υπάγεται σε μειωμένο συντελεστή ΦΠΑ 13%.Περαιτέρω, διευκρινίζεται ότι τα πρόσωπα που εμφανίζονται ως δικαιούχοι εισοδήματος στο Μητρώο Ακινήτων Βραχυχρόνιας Διαμονής, δηλαδή τα φυσικά πρόσωπα που εκμεταλλεύονται πάνω από δύο ακίνητα και τα νομικά πρόσωπα ανεξαρτήτως αριθμού ακινήτων, υποχρεούνται να:προβούν σε δήλωση έναρξης ή μεταβολής ΚΑΔ, εντός τριάντα (30) ημερών από την έκδοση της εγκυκλίου. Τη δήλωση έχουν δυνατότητα να υποβάλουν εντός της ίδιας προθεσμίας και όσα φυσικά πρόσωπα όφειλαν να την έχουν υποβάλει σε προγενέστερη ημερομηνία, κάνοντας αναγωγή στην πραγματική ημερομηνία έναρξης/μεταβολής,καταβάλλουν τέλος παρεπιδημούντων,περιλαμβάνουν τέλος ανθεκτικότητας στην κλιματική κρίση (ΤΑΚΚ) κατά την έκδοση των ειδικών στοιχείων – αποδείξεων είσπραξης.Ωστόσο, τονίζεται ότι και τα φυσικά πρόσωπα που εκμεταλλεύονται μέχρι δύο (2) ακίνητα, υποχρεούνται να περιλαμβάνουν ΤΑΚΚ κατά την έκδοση των ειδικών στοιχείων – αποδείξεων είσπραξης.Σημειώνεται ότι τα ανωτέρω αφορούν μισθώσεις που θεωρούνται βραχυχρόνιες, σύμφωνα με το άρθρο 111 του ν.4446/2016, δηλαδή των οποίων η διάρκεια δεν υπερβαίνει τις 59 ημέρες.Θ. Παπ.",https://www.tovima.gr/wp-content/uploads/2023/09/09/TOYRISMOS-AUHNA-AIRBNB2.jpeg,"Με εγκύκλιο του διοικητή της ΑΑΔΕ, Γιώργου Πιτσιλή, αποσαφηνίζονται τόσο γενικά θέματα όσο και ειδικότερες περιπτώσεις βραχυχρόνιας μίσθωσης."
https://www.tovima.gr/2024/03/31/finance/akinita-ti-allages-fernoun-ta-metra-gia-golden-visa-airbnb-kai-to-plafon-sta-stegastika/,"Ακίνητα: Τι αλλαγές φέρνουν τα μέτρα για Golden Visa, Airbnb και το πλαφόν στα στεγαστικά",31-03-2024,09:55,Οικονομία,Newsroom,"Πώς και με ποιο τρόπο θα επηρεάσουν την αγορά ακινήτων τα μέτρα για Golden Visa, Airbnb και το πλαφόν στα στεγαστικά - Οι εκτιμήσεις για την πορεία των τιμών - Τι λένε διαπρεπείς παράγοντες της αγοράς","Οι νέες ρυθμίσεις που συνδέονται με την αύξηση των ορίων απόκτησης της Golden Visa και τις βραχυχρόνιες μισθώσεις καθώς και το πλαφόν της Τράπεζας της Ελλάδος στην χορήγηση στεγαστικών δανείων αλλάζουν τα έως τώρα δεδομένα στην αγορά ακινήτων. Πώς θα την επηρεάσουν και με ποιο τρόπο; Γενικότερα, ποιες είναι οι εκτιμήσεις για την πορεία των τιμών των οικιστικών ακινήτων; Το ΑΠΕ-ΜΠΕ έθεσε αυτά τα ερωτήματα σε διαπρεπείς παράγοντες της αγοράς.Το Υπουργείο Εθνικής Οικονομίας και Οικονομικών ανακοίνωσε την νομοθέτηση για την αύξηση των ορίων για τη Golden Visa με στόχο την αντιμετώπιση του στεγαστικού προβλήματος – περιορίζοντας τη ζήτηση σε περιοχές- «φιλέτα» – και την αντιμετώπιση των στρεβλώσεων στην αγορά ακινήτων, με μείωση των ιδιαίτερα υψηλών τιμών.Παράλληλα, προχωρά στην καθιέρωση ορίων τριών ταχυτήτων ανάλογα με τη γεωγραφική θέση στην οποία βρίσκεται ένα ακίνητο, καθώς και στην ειδική μεταχείριση για όσους επενδύουν σε διατηρητέα κτίρια. Χωρίς, όπως εκτιμά, να χαθούν τα κίνητρα για την εισαγωγή επενδυτικών κεφαλαίων στη χώρα και την ανάπτυξη της κτηματαγοράς.Η εξέλιξη της αγοράς ακινήτωνΌπως επισημαίνει ο διευθύνων σύμβουλος του  New  Deal  Real  Estate Group, Χρήστος Μπλέτας με αφορμή έρευνα της Ακαδημίας real Estate του Ομίλου, για την εξέλιξη της αγοράς ακινήτων τους επόμενους 12 μήνες, η πλειοψηφία των συμμετεχόντων, ιδιοκτήτες, ενδιαφερόμενοι αγοραστές και σύμβουλοι ακινήτων, είναι αισιόδοξοι για την πορεία της αγοράς ακινήτων και για το χρόνο που χρειάζεται να πουληθεί ένα ακίνητο. Ενώ θεωρούν λογική την έκπτωση έως 10% από την αρχική τιμή κατά τη διαπραγμάτευση.Σύμφωνα με τα ευρήματα, υπάρχει μια γενική αισιοδοξία για την αύξηση των τιμών των ακινήτων, με ένα συνδυασμό του 37,9% των απαντήσεων να προβλέπουν μια ελαφριά αύξηση και το 23,8% να προβλέπει σημαντική αύξηση. Αυτό δείχνει ότι η πλειονότητα των ερωτηθέντων βλέπει θετικά την κατεύθυνση της αγοράς. Ωστόσο, υπάρχει και μια μερίδα, με ένα σημαντικό ποσοστό (15,7%) να πιστεύει ότι οι τιμές θα παραμείνουν σταθερές.Όσον αφορά το ποσοστό έκπτωσης που θεωρείται εύλογο το 38,6% θεωρεί  ένα ποσοστό 6-10%, ενώ το 34,5% προτιμά μια ακόμη μικρότερη έκπτωση 1-5%. Αυτό δείχνει ότι οι περισσότεροι εκτιμούν ότι αγορά έχει διαμορφωθεί έτσι που επιτρέπει τους ιδιοκτήτες να μην ρίχνουν τις τιμές δεν θέλουν χαμηλά προκειμένου να πουλήσουν, αλλά ούτε και να χάσουν από την αξία του ακινήτου τους.Τέλος, σχετικά με τον χρόνο που θα χρειαστεί για την πώληση ενός ακινήτου, τα αποτελέσματα διαφέρουν. Η μεγαλύτερη ομάδα, με 28,3%, αναμένει ότι η πώληση θα χρειαστεί 3-6 μήνες, ενώ σημαντικά ποσοστά βλέπουν επίσης την πώληση να πραγματοποιείται εντός 1-3 μηνών (23,8%) ή 6-12 μηνών (23,5%). Αυτό δείχνει μια κάποια αισιοδοξία για την ταχεία πώληση, αλλά και μια πραγματικότητα ότι μια σημαντική αγορά ακινήτων παραμένει δύσκολο να προβλέψει με ακρίβεια. Ενώ ορισμένοι είναι αισιόδοξοι για γρήγορη πώληση, άλλοι προετοιμάζονται για μια μακροχρόνια διαδικασία, δείχνοντας την ευρεία γκάμα απόψεων και προσδοκιών στην τρέχουσα αγορά ακινήτων.«Εκείνο που αποτυπώνει η πρόσφατη έρευνα είναι πως αρκετοί άνθρωποι είναι αισιόδοξοι για το τι θα γίνει στο κοντινό μέλλον με τα ακίνητα. Ακόμα κι αν υπάρξουν κάποιες αναταραχές από απροσδόκητα γεγονότα, φαίνεται ότι η αγορά είναι σε καλή κατάσταση και ότι τουλάχιστον στο εγγύς μέλλον θα συνεχίσει να πηγαίνει καλά και να αναπτύσσεται», εκτιμά ο κ.Μπλέτας.Για την αντιμετώπιση της κρίσης στέγασης, απαιτείται μια στροφή προς ένα δικαιότερο και βιώσιμο μοντέλο ανάπτυξηςO διευθύνων σύμβουλος του New Deal Real Estate Group, Χρήστος Μπλέτας αναφερόμενος στις νέες ρυθμίσεις για την Golden Visa και την βραχυχρόνια μίσθωση- προκειμένου μεταξύ άλλων να αντιμετωπιστεί και το στεγαστικό ζήτημα- επισημαίνει στο ΑΠΕ/ΜΠΕ ότι το πρόβλημα που αντιμετωπίζουμε είναι πολυδιάστατο και συνδέεται άμεσα με την αναπτυξιακή πολιτική της χώρας, η οποία:– Στηρίζεται σημαντικά στον τουρισμό, με πολλά ακίνητα να μετατρέπονται σε καταλύματα βραχυχρόνιας μίσθωσης μέσω πλατφορμών όπως το Airbnb, προκαλώντας σημαντική μείωση στη διαθεσιμότητα κατοικιών για μακροχρόνια μίσθωση, και -. Επιδιώκει την προσέλκυση ξένων επενδυτών μέσω προγραμμάτων όπως το Golden Visa, το οποίο, παρόλο που αποτελεί μόλις το 7% των συναλλαγών στην αγορά ακινήτων, έχει δυσανάλογη επίδραση στην αγορά λόγω της εστίασης σε συγκεκριμένες, επιθυμητές περιοχές. Ως εκ τούτου, οι προσπάθειες για την αύξηση των ορίων και την εφαρμογή πιο αυστηρών προϋποθέσεων στο πρόγραμμα Golden Visa, που οδηγούν στη σταδιακή κατάργησή του, δεν αναμένεται να φέρουν ουσιαστικές λύσεις, αλλά μόνο να μειώσουν τα δημόσια έσοδα και τις ξένες επενδύσεις που πιθανόν θα κατευθυνθούν προς άλλες αγορές.Όπως αναφέρει ο κ.Μπλέτας, η έκρηξη  ενδιαφέροντος στον τουριστικό τομέα έχει οδηγήσει σε μη ισορροπημένη ανάπτυξη, αφήνοντας πίσω άλλους σημαντικούς οικονομικούς τομείς. Η έλλειψη επενδύσεων σε παραγωγικές δραστηριότητες και η ανισομερής κατανομή πλούτου αυξάνουν το πρόβλημα, δεδομένου ότι πολλοί πολίτες δυσκολεύονται να αντεπεξέλθουν στο αυξανόμενο κόστος ζωής.Για την αντιμετώπιση της κρίσης στέγασης, απαιτείται μια στροφή προς ένα δικαιότερο και βιώσιμο μοντέλο ανάπτυξης. Η ενίσχυση των πολιτικών για κοινωνική κατοικία και η στροφή προς επενδύσεις σε παραγωγικούς τομείς είναι κρίσιμες για τη διασφάλιση της πρόσβασης όλων σε αξιοπρεπή στέγαση, προσθέτει.Οι συγκεκριμένες ρυθμίσεις θα έχουν θετικά αποτελέσματα κυρίως σε πωλήσεις ακινήτων σε αστικές αναπλάσειςΑναφερόμενος στις νέες ρυθμίσεις που ανακοινώθηκαν για τα νέα αυξημένα ποσά για την απόκτηση της Golden Visa που φθάνουν και τα 800.000 ευρώ σε ορισμένες γεωγραφικές περιοχές,  ο κ. Γιάννης Ρεβύθης, οικονομολόγος-εκτιμητής ακινήτων και επίτιμος πρόεδρος του Συλλόγου Κτηματομεσιτών Αττικής, σε δηλώσεις του στο ΑΠΕ/ΜΠΕ, τάσσεται υπέρ των απόψεων που εκτιμούν ότι οι νέες ρυθμίσεις θα παγώσουν τον αριθμό αδειών παραμονής και γενικότερα δεν θα έχουν κάποιο όφελος για την αγορά ακινήτων. Το πάγωμα της αγοράς της Golden Visa, μιας αγοράς 10 δισ. ευρώ,  θα έχει άμεσες αλλά και έμμεσες σημαντικές αρνητικές επιπτώσεις σε τομείς όπως τα φορολογικά έσοδα του Δημοσίου από μεταβιβάσεις ακινήτων ενώ θα επηρεάσει αρνητικά και μια σειρά επαγγελμάτων γύρων από τα ακίνητα.Όπως επισημαίνει οι ξένοι ενδιαφερόμενοι που διαθέτουν προς επένδυση υψηλά ποσά που ξεπερνούν τις 800.000 ευρώ δεν εξαρτώνται άμεσα από την απόκτηση ακινήτου προκειμένου να αποκτήσουν άδεια παραμονής, οπότε δεν θα υπάρξει αυξημένη ζήτηση.  Οι συγκεκριμένες ρυθμίσεις θα έχουν θετικά αποτελέσματα κυρίως σε πωλήσεις ακινήτων σε αστικές αναπλάσεις που είναι σε εξέλιξη καθώς οι τιμές πώλησης προσεγγίζουν τα νέα όρια για την απόκτηση της Golden Visa και θα οδηγηθούν σε υψηλότερα επίπεδα.Αναφερόμενος στις βραχυχρόνιες μισθώσεις (για την περίπτωση όσων μισθώνουν μέχρι δύο ακίνητα) ο κ.Ρεβύθης εκτιμά ότι αποτελεί ένα σημαντικό πρόσθετο εισόδημα για τους ιδιοκτήτες τους που στις περισσότερες των περιπτώσεων ανήκουν στις μεσαίες εισοδηματικές τάξεις και για το λόγο αυτό δεν θα πρέπει να θεσπιστούν επιπλέον περιοριστικά μέτρα.Το πρόβλημα της φοιτητικής στέγης ή της στέγασης εργαζομένων σε τουριστικούς προορισμούς δεν θα λυθεί με περιοριστικά μέτρα στις βραχυχρόνιες μισθώσεις, όπως υποστηρίζει, ούτε με την αύξηση του ορίου επένδυσης της Golden Visa,  αλλά με την κατασκευή φοιτητικών εστιών, όπως σε χώρες του εξωτερικού καθώς και από την πρόνοια από μέρους της πολιτείας να κατασκευαστούν σπίτια για τους εργαζομένους. Σε μια εποχή όπου το κόστος ζωής έχει ανέβει και η μεσαία τάξη αντιμετωπίζει μεγάλες οικονομικές προκλήσεις οι βραχυχρόνιες μισθώσεις δίνουν μια ανάσα στις τάξεις αυτές. Όπως επισημαίνει ο κ.Ρεβύθης οι τιμές στην αγορά ακινήτων και στις κατασκευές θα συνεχίσουν την ανοδική τους πορεία με αποτέλεσμα να μην μπορούν να προσεγγιστούν από νέα ζευγάρια με μεσαία εισοδήματα.  Η υποχώρηση του ενεργειακού κόστους, μετά την μεγάλη άνοδο που σημειώθηκε,  δεν πέρασε στο κόστος οικοδομής που εξακολουθεί ανεβαίνει καθώς παρατηρούνται φαινόμενα κερδοσκοπίας. Τα οικόπεδα την ίδια στιγμή πωλούνται σε τιμές υψηλές, ενώ και η φορολογία ακίνητων είναι υψηλή, τα επιτόκια των στεγαστικών ανεβαίνουν με αποτέλεσμα να δημιουργούνται δύσκολες συνθήκες για τα μεσαία εισοδήματα.«Η Golden Visa συγκράτησε τις τιμές των ακινήτων»Η  Golden Visa όχι μόνον δεν είναι η αιτία της αύξησης των τιμών των ακινήτων και των ενοικίων, αλλά εάν δεν υπήρχε οι τιμές θα είχαν αυξηθεί πολύ περισσότερο αναφέρει στο ΑΠΕ/ΜΠΕ ο Βαγγέλης Κτενιάδης, πρόεδρος της εταιρείας ανάπτυξης και διαχείρισης ακινήτων V2 Development και αντιπρόεδρος της Ελληνοκινεζικής Επιτροπής Ανάπτυξης και Επιχειρηματικότητας του Επαγγελματικού Επιμελητηρίου Αθηνών.Μέχρι σήμερα 20.000 ακίνητα σε όλη την χώρα έχουν διατεθεί για την απόκτηση της Golden Visa, αναφέρει ο κ.Κτενιάδης. Το 60% αυτών των ακινήτων, δηλαδή 12.000 ακίνητα αναπτύχθηκαν από τους κατασκευαστές, μέσα από αναπτύξεις εγκαταλελειμμένων κτηρίων, κτηρίων που ήταν στα μπετά  ή πολύ παλαιών ακίνητων μετά από ριζική ανακαίνιση, και πουλήθηκαν στους επενδυτές.  Μόνον 8000 ακίνητα αφαιρέθηκαν από την αγορά, δηλώνει.Επισημαίνει επίσης ότι εξαιτίας του προγράμματος Golden Visa, 4000 ακίνητα διατέθηκαν στην αγορά,  που εάν δεν υπήρχαν οι τιμές των κατοικιών θα είχαν αυξηθεί. Από τα 20.000 ακίνητα που έχουν διατεθεί μέσω του προγράμματος Golden Visa μόνον το 6% ιδιοκατοικούνταν από τους επενδυτές, δηλαδή 1200.  Εάν αφαιρέσουμε από τα 4.000 ακίνητα το πλεόνασμα που δημιούργησε το πρόγραμμα,  τα 1200 που ιδιοκατοικούνταν, τότε το πρόσημο παραμένει θετικό για 2.800 ακίνητα. Ο κ.Κτενιάδης εκτιμά ότι ο πολύ μεγάλος αριθμός ακινήτων που έχει περάσει στις τράπεζες και στις εταιρείες διαχείρισης και δεν διατίθεται στην αγορά, καθώς και ο αριθμός ακινήτων στις βραχυχρόνιες μισθώσεις (183.000 ακίνητα στο Λεκανοπέδιο της Αττικής) είναι η βασική αιτία της στεγαστικής κρίσης που δεν αφήνει τις τιμές να υποχωρήσουν αλλά αυξάνονται διαρκώς και όχι το πρόγραμμα της Golden Visa.Πλαφόν στο ύψος στεγαστικών δανείων βάζει η Τράπεζα της ΕλλάδοςΣύμφωνα με πράξη της Εκτελεστικής Επιτροπής της ΤτΕ από 1.1.2025 τίθεται ανώτατο επιτρεπόμενο όριο για τον δείκτη εξυπηρέτησης χρέους προς εισόδημα, κατά την έγκριση αλλά και τον δείκτη δανείου προς αξία κατά την έγκριση για τα νέα δάνεια και λοιπές πιστώσεις.   Συγκεκριμένα το κόστος εξυπηρέτησης του δανείου δεν θα μπορεί να υπερβαίνει το 50% του εισοδήματος του δανειολήπτη ενώ το ύψος του δανείου δεν μπορεί να υπερβαίνει το 90% της αξίας του ακίνητου.Σύμφωνα με εκτιμήσεις τραπεζικών στελεχών που επικοινώνησε το ΑΠΕ/ΜΠΕ η συγκεκριμένη απόφαση της ΤτΕ δεν αλλάζει τα σημερινά δεδομένα στον τομέα της στεγαστικής πίστης και κατ’ επέκταση την αγορά ακινήτων. Οι τράπεζες με τα πιστοληπτικά κριτήρια που εφαρμόζουν στην ουσία λαμβάνουν υπόψη τα συγκεκριμένα κριτήρια. Η απόφαση αποτελεί μια επιπλέον θεσμική ασφαλιστική δικλείδα προκειμένου το τραπεζικό σύστημα να παραμείνει θωρακισμένο σε μελλοντικές επιπτώσεις από ενδεχόμενο δημιουργίας νέας γενιάς κόκκινων δανείων.",https://www.tovima.gr/wp-content/uploads/2024/02/01/akinita.jpg,"Πώς και με ποιο τρόπο θα επηρεάσουν την αγορά ακινήτων τα μέτρα για Golden Visa, Airbnb και το πλαφόν στα στεγαστικά - Οι εκτιμήσεις για την πορεία των τιμών - Τι λένε διαπρεπείς παράγοντες της αγοράς"
https://www.ot.gr/2024/03/18/il-postino/to-teleytaio-oxyro-tis-ktimatagoras-kai-oi-xeiropedes-se-golden-visa-kai-airbnb/,,,,,,,,,
https://www.tovima.gr/2024/03/12/world/airbnb-apagoreyse-tis-kameres-sto-esoteriko-ton-katalymaton-tis/,Airbnb: Απαγόρευσε τις κάμερες στο εσωτερικό των καταλυμάτων της,12-03-2024,11:37,Κόσμος,Newsroom,H Airbnb δεν θα επιτρέπει από τις 30 Απριλίου τις κάμερες σε κανένα χώρο των καταλυμάτων της.,"Τέλος στις κάμερες στο εσωτερικό των καταλυμάτων που μισθώνονται στην Airbnb έβαλε χθες (11/3) η πλατφόρμα, δηλώνοντας ότι θέλει να προστατεύσει την ιδιωτική ζωή των πελατών της.H Airbnb επέτρεπε προηγουμένως στους οικοδεσπότες να έχουν κάμερες ασφαλείας σε κοινόχρηστους χώρους, εφόσον οι συσκευές γνωστοποιούνταν σαφώς στη σελίδα της καταχώρισης και τοποθετούνταν σε εμφανή σημεία του σπιτιού. Οι κάμερες, ωστόσο, δεν επιτρέπονταν ποτέ σε χώρους όπως τα υπνοδωμάτια και τα μπάνια.«Ο στόχος μας ήταν να δημιουργήσουμε νέους, σαφείς κανόνες που θα παρέχουν στην κοινότητά μας μεγαλύτερη σαφήνεια σχετικά με το τι να περιμένει κανείς στην Airbnb», δήλωσε η Juniper Downs, επικεφαλής της πολιτικής της κοινότητας και των συνεργασιών της Airbnb, σε ανάρτηση στο blog της εταιρείας τη Δευτέρα.Οι οικοδεσπότες που διαθέτουν επί του παρόντος κάμερες ασφαλείας σε εσωτερικούς χώρους έχουν προθεσμία μέχρι τις 30 Απριλίου για να τις αφαιρέσουν. Μετά την ημερομηνία αυτή ένας οικοδεσπότης που παραβιάζει τη νέα πολιτική μπορεί να αντιμετωπίσει συνέπειες, συμπεριλαμβανομένης της αφαίρεσης της καταχώρισης ή του λογαριασμού στην πλατφόρμα.Οι εξωτερικές κάμερες ασφαλείας, όπως οι κάμερες κουδουνιού, θα συνεχίσουν να επιτρέπονται στην Airbnb. Οι οικοδεσπότες, ωστόσο, θα πρέπει να γνωστοποιούν στους επισκέπτες την παρουσία και τη γενική τοποθεσία τυχόν εξωτερικών καμερών πριν κάνουν κράτηση.",https://www.tovima.gr/wp-content/uploads/2024/03/12/airbnb.jpg,H Airbnb δεν θα επιτρέπει από τις 30 Απριλίου τις κάμερες σε κανένα χώρο των καταλυμάτων της.
https://www.tovima.gr/2024/03/03/finance/airbnb-poia-i-xora-me-tis-fthinoteres-xreoseis-pou-vrisketai-i-ellada/,Airbnb: Ποια η χώρα με τις φθηνότερες χρεώσεις – Πού βρίσκεται η Ελλάδα,03-03-2024,17:08,Οικονομία,Γιώργος Μανέττας,Πόσο πιο φθηνή είναι η Ελλάδα στο Airbnb σε σχέση με την Ευρώπη,"Ψηλά στις προτιμήσεις των ξένων ταξιδιωτών που επισκέπτονται την Ελλάδα βρίσκονται τα τελευταία χρόνια τα καταλύματα βραχυχρόνιας μίσθωσης τύπου Airbnb. Αρκετοί μάλιστα δηλώνουν… φανατικοί υποστηρικτές τους, θεωρώντας πως αποτελούν την ιδανική λύση για να περάσουν τις διακοπές τους στην χώρα μας.Είτε όταν πρόκειται για ένα δημοφιλές τουριστικό νησί, είτε για την πρωτεύουσα για City Break (ολιγοήμερες διακοπές) είτε για κάποια παραθαλάσσια πόλη της ηπειρωτικής χώρας.Τι είναι αυτό που κεντρίζει το ενδιαφέρον τους; Γιατί επιλέγουν τη συγκεκριμένη μορφή φιλοξενίας έναντι των παραδοσιακών μορφών, δηλαδή των ξενοδοχείων; Σύμφωνα με παράγοντες του κλάδου, πέρα από την διαφορετική τουριστική εμπειρία που προσφέρουν (π.χ. δυνατότητα πλήρους απομόνωσης, ανεξαρτησία) οι βασικοί λόγοι είναι δυο:Πρώτον, η ποιότητα των υπηρεσιών που παρέχουν τα ελληνικά καταλύματα βραχυχρόνιας μίσθωσης. Οι ιδιοκτήτες και οι διαχειριστές τους –στην πλειονότητά τους- έχουν επενδύσει αρκετά κεφάλαια για να μπορέσουν να προσφέρουν στον επισκέπτη αναβαθμισμένη εμπειρία διαμονής. Το επίπεδο διαμονής είναι πολύ ανώτερο από τους άμεσους ανταγωνιστές της Ελλάδας στην περιοχή, όπως η Τουρκία, η Κροατία, η Αίγυπτος, η Τυνησία και εφάμιλλο εάν όχι καλύτερο από τις προηγμένες τουριστικά χώρες της Μεσογείου,.Δεύτερον, το ανταγωνιστικό κόστος έναντι των προηγμένων χωρών της Μεσογείου αλλά και της Ευρώπης, όπως η Ιταλία, η Γαλλία, η Ισπανία και η Πορτογαλία αλλά και η Ολλανδία και η Γερμανία. Σύμφωνα με στοιχεία που συγκέντρωσε ο «ΟΤ» (βλ. χάρτη), ο τιμοκατάλογος του ελληνικού Airbnb είναι αρκετά ελκυστικός και συνιστά ισχυρό δέλεαρ για τον υποψήφιο πελάτη. Το value for money, δηλαδή η σχέση ποιότητας και τιμής υπερέχει ξεκάθαρα έναντι των βασικών ανταγωνιστών του.Ενδεικτική είναι η σύγκριση της Αθήνας με τις μεγάλες και ιδιαίτερα δημοφιλείς τουριστικά πρωτεύουσες της Γηραιάς Ηπείρου.Σύμφωνα με στοιχεία του ΠΑΣΥΔΑ (Πανελλήνιο Σύλλογο Διαχειριστών Ακινήτων) η τιμή στην ελληνική πρωτεύουσα για ένα μέσο κατάλυμα διαμορφώνεται στα 102 ευρώ την ημέρα ενώ στην Ρώμη φθάνει στα 187 ευρώ, στην Μαδρίτη στα 132 ευρώ, στο Παρίσι στα 229 ευρώ και στο Βερολίνο στα 144 ευρώ.«Οι ανταγωνιστικές τιμές σε συνδυασμό με το ξεχωριστό ελληνικό τουριστικό προϊόν συντηρούν και ενδυναμώνουν τη δυναμική που αναπτύσσεται τα τελευταία χρόνια», σημειώνει ο πρόεδρος του ΠΑΣΥΔΑ, Ανδρέας Χίου. Ο ίδιος δηλώνει αρκετά αισιόδοξος όχι μόνο για την φετινή χρονιά αλλά και για τα επόμενα χρόνια, υπό την προϋπόθεση βέβαια ότι δεν θα αλλάξουν δραματικά οι συνθήκες και δεν υπάρξει κάποια έκτακτη όσο και απρόβλεπτη κρίση που θα ανατρέψει άρδην το σκηνικό.Προς νέο ρεκόρΕίναι πολύ πιθανόν, όπως λέει, να σημειώσουμε και φέτος νέο ρεκόρ αφίξεων και εσόδων, πιάνοντας το νήμα από την περσινή χρονιά. Τα μηνύματα που καταφθάνουν είναι αρκετά ενθαρρυντικά, όπως μαρτυρούν και τα πρώτα στοιχεία από το 2024.Παρά το χλιαρό ξεκίνημα, όπου η ζήτηση ήταν ελαφρώς κάτω από τα επίπεδα του 2023 (-9%), σύμφωνα με νέα έκθεση της AirDNA, για τις βραχυχρόνιες μισθώσεις από τον Μάιο του 2024 καταγράφεται μεγάλη αύξηση διανυκτερεύσεων κατά 24% σε σχέση με το αντίστοιχο διάστημα πέρυσι. Συνολικά για την φετινή χρονιά, η AirDNA προβλέπει 7% περισσότερες κρατήσεις για την φετινή χρονιά.Ισχυρή καταγράφεται η ζήτηση για ταξίδια σε λιγότερο δημοφιλείς νησιωτικούς προορισμούς. Ο κορεσμός και η εκτόξευση των τιμών σε κορυφαίους τουριστικούς προορισμούς έχουν ενισχύσει την προτίμηση των τουριστών για περιφερειακά μέρη, όπως τα νησιά Τήνος, Νάξος, Σέριφος, Σκόπελος και Θάσος. Πανευρωπαϊκά πάντως, η αγορά των βραχυχρόνιων μισθώσεων -όπως η Airbnb- σημείωσε το 2023 αξιοσημείωτες επιδόσεις με αύξηση που ξεπέρασε το 20% στη ζήτηση σε σύγκριση με τα προ πανδημίας επίπεδα, το 2019.",https://www.tovima.gr/wp-content/uploads/2024/03/03/airbnb-2-e1726219070829.jpg,Πόσο πιο φθηνή είναι η Ελλάδα στο Airbnb σε σχέση με την Ευρώπη
https://www.ot.gr/2024/02/24/il-postino/h-touristiki-anthisi-tis-athinas-kai-to-dilimma-tou-airbnb/,,,,,,,,,
https://www.tovima.gr/2024/02/09/politics/sygkrousi-sti-vouli-gia-ti-stegastiki-krisi-ti-tha-eksaggeilei-o-mitsotakis-gia-golden-visa-kai-airbnb/,Σύγκρουση στη Βουλή για τη στεγαστική κρίση – Τι θα εξαγγείλει ο Μητσοτάκης για Golden Visa και Airbnb,09-02-2024,10:19,Πολιτική,Newsroom,Επί τάπητος τίθεται σήμερα στη Βουλή η στεγαστική κρίση που βαθαίνει.  Η κοινωνική στέγη και οι 212 χιλιάδες άφαντες κατοικίες,"Στη Βουλή μεταφέρεται σήμερα το ζήτημα της στεγαστικής κρίσης, με την συζήτηση να αναμένεται σε υψηλούς τόνους ανάμεσα στον πρωθυπουργό και την αντιπολίτευση. Ο Κυριάκος Μητσοτάκης αναμένεται να παρουσιάσει κατά την «Ώρα του πρωθυπουργού» το πλαίσιο που θα ακολουθηθεί καθώς και τις δράσεις της κυβέρνησης, προκειμένου να μπει ένα φρένο στην ανισορροπία της αγοράς ακινήτων που επηρεάζει ένα ευρύ φάσμα σε όλες τις κοινωνικές τάξεις.Η συζήτηση για το μείζον αυτό ζήτημα έρχεται σε ακολουθία της σχετικής ερώτησης του προέδρου του ΠαΣοΚ, Νίκου Ανδρουλάκη, προς τον πρωθυπουργό. Στη Χαριλάου Τρικούπη γίνεται λόγος για μια αύξηση της τάξεως του 50% για την διετία 2018 -2020. Μια αύξηση που έχει ως μεγάλους χαμένους τις αδύναμες κατηγορίες, όπως τα νέα ζευγάρια, τους φοιτητές και του χαμηλόμισθους.Στην απάντησή του ο πρωθυπουργός αναμένεται να θέσει στο «τραπέζι» ισχυρά κίνητρα προκειμένου οι ιδιοκτήτες ακινήτων να εγκαταλείψουν το Airbnb και οι κατοικίες αυτές να προσφερθούν προς ενοικίαση, ενώ σκέψεις υπάρχουν και για την επιβολή περαιτέρω περιορισμών στην απόκτηση Golden Visa, θέμα που έθεσε και ο Νίκος Ανδρουλάκης. Πρωταρχικός στόχος της κυβέρνησης, δεν είναι η κατάργηση αλλά η προσφορά άλλων προσοδοφόρων επιλογών σε συνδυασμό με φοροαπαλλαγές και επιδοτήσεις, προκειμένου η αγορά να λάβει μια ένεση ανανέωσης στην αγορά ακινήτων.Σύμφωνα με πληροφορίες, μεταξύ άλλων εξετάζεται η τριετής φοροαπαλλαγή για τους ιδιοκτήτες που θα διαθέσουν τα κενά τους ακίνητα για ενοικίαση. Επίσης στο «οπλοστάσιο» της κυβέρνησης υπάρχουν ακόμη δύο εργαλεία ώστε να προκύψουν περισσότερα ακίνητα στην αγορά. Ο λόγος για το πρόγραμμα «Ανακαινίζω-Νοικιάζω» και το πιο μακροπρόθεσμο σχέδιο, αυτό της κοινωνικής αντιπαροχής.Newsletter Η ιστορική στήλη του Βήματος στο inbox σου Γίνε μέλος του καθημερινού newsletter που αποκαλύπτει όσα συμβαίνουν στο πολιτικό παρασκήνιο και απόκτησε πρόσβαση σε αποκλειστικό περιεχόμενο.  ΕΓΓΡΑΦΗ    Έχω διαβάσει και αποδέχομαι τους  όρους της πολιτικής προστασίας δεδομένωνΆφαντες 212 χιλιάδες κατοικίεςΤο ζήτημα της αύξησης των τιμών των ακινήτων στην χώρα μας, που ξεκίνησε μετά την έξοδο της από την δεκαετή οικονομική κρίση, βρίσκεται στο επίκεντρο τους ενδιαφέροντος τόσο των επενδυτικών σχεδίων μεγάλων ομίλων που δραστηριοποιούνται στο τομέα του real estate, όσο και χιλιάδων νοικοκυριών που αναζητούν την κατάλληλη ευκαιρία για να προβούν σε αγορά.Σύμφωνα με συγκλίνουσες εκτιμήσεις που βλέπουν το φως της δημοσιότητας μια σημαντική πρόσκληση την αγορά ακινήτων είναι η εξισορρόπηση της προσφοράς και της ζήτησης, όταν την ίδια στιγμή όλοι «αναζητούν» το χρονικό σημείο όπου οι τιμές θα σταθεροποιηθούν και ενδεχομένως θα ακολουθήσουν μια μικρή διόρθωση.Στα ζητήματα αυτά δίνει μια απάντηση η οικονομική ανάλυση της Τράπεζας Πειραιώς που είδε το φως της δημοσιότητας την εβδομάδα που μας πέρασε με τίτλο «Ελληνική Αγορά Ακινήτων: Βαθιές και Δομικές Ανισορροπίες μεταξύ Προσφοράς και Ζήτησης». Σύμφωνα με στοιχεία της μελέτης, συσσωρευτικά από το 2016 ως το 2022 ο ρυθμός αύξησης των τιμών οικιστικών ακινήτων έχει αυξηθεί κατά 14% περισσότερο σε σχέση με τον ρυθμό αύξησης ο οποίος θα δικαιολογείτο βάσει της εξέλιξης των θεμελιωδών μακροοικονομικών μεγεθών της ελληνικής οικονομίας.Η αναζήτηση των παραγόντων που έχουν οδηγήσει σε αυτή τη σημαντική απόκλιση οδηγεί στο συμπέρασμα ότι οι εξελίξεις στην ελληνική οικονομία τα χρόνια της κρίσης και της ύφεσης έχουν δημιουργήσει μια σημαντική ανισορροπία μεταξύ προσφοράς και ζήτησης οικιστικών ακινήτων, η οποία δυστυχώς θα είναι δύσκολο να γεφυρωθεί σε βραχυχρόνιο ορίζοντα. Παίρνοντας τα δεδομένα από την αρχή, επισημαίνεται στην μελέτη,  βλέπουμε ότι η κατακόρυφη πτώση των τιμών ακινήτων αντανακλά πλήρως τόσο τη μείωση του διαθέσιμου εισοδήματος και της κατανάλωσης των ελληνικών νοικοκυριών όσο και την απότομη και αντικυκλική αύξηση της φορολογίας των ακινήτων (δηλαδή την αύξηση της φορολογίας σε μια περίοδο πτώσης των τιμών και των αγοροπωλησιών). Αποτέλεσμα αυτών είναι ο τομέας των ακινήτων από κινητήρια δύναμη της ελληνικής οικονομίας να μεταβληθεί σε ανασταλτικό παράγοντα οικονομικής δραστηριότητας και στη συνέχεια να περάσει στην πλήρη αφάνεια και ασημαντότητα.Ωστόσο οι δυνάμεις της αγοράς παραμένουν σε λειτουργία και η ανάκαμψη των τιμών, παράλληλα με τη βελτίωση των συνθηκών ζήτησης και την άρση των χρηματοδοτικών περιορισμών, έχουν οδηγήσει τόσο σε αύξηση των οικοδομικών αδειών όσο και στην αύξηση των νέων επενδύσεων αυτών καθαυτών.Ανισορροπία μεταξύ προσφοράς και ζήτησηςΣύμφωνα με τους υπολογισμούς της μελέτης, η κατασκευαστική δραστηριότητα έφτασε στο απόγειό της το 2005 με την έκδοση 66 χιλιάδων οικοδομικών αδειών, οι οποίες αντιστοιχούσαν σε 195 χιλιάδες κατοικίες. Έκτοτε η πτώση ήταν συνεχής, με αποτέλεσμα να οδηγηθούμε σε ιστορικά χαμηλά επίπεδα κατασκευαστικής δραστηριότητας την περίοδο 2012 και ύστερα, με ετήσια έκδοση αδειών που αντιστοιχεί σε 16 χιλιάδες κατοικίες κατ’ έτος.Συνακόλουθα, μεταξύ της απογραφής 2001-2011 καταγράφεται αύξηση του αριθμού των κατοικιών κατά 917 χιλιάδες, ενώ την επόμενη δεκαετία 2012-2022 η μελέτη υπολογίζει ότι προστέθηκαν μόνο 155 χιλιάδες. Ταυτόχρονα, από την πλευρά της ζήτησης την περίοδο 2001-2011 καταγράφεται αύξηση του αριθμού των νοικοκυριών κατά 582 χιλιάδες, ενώ από το 2012 έως το 2022 υπολογίζουμε τη δημιουργία μόνο 197 χιλιάδων νοικοκυριών. Επιπρόσθετα όμως ένα νέο χαρακτηριστικό που έχει προκύψει τα τελευταία χρόνια είναι η αύξηση της ζήτησης κατοικιών λόγω βραχυχρόνιας μίσθωσης.Η ζήτηση αυτή, η οποία δρα προσθετικά στη ζήτηση για στέγαση στα εγχώρια νοικοκυριά, ανέρχεται πλέον σε 170 χιλιάδες κατοικίες.Συμπερασματικά, εκτιμούν οι αναλυτές της Τράπεζας, η ανισορροπία που εντοπίζει η μελέτη δεν είναι παρά προϊόν της απόστασης ανάμεσα στις 155 χιλιάδες νέες κατοικίες που υπολογίζουμε ότι κατασκευάστηκαν τα τελευταία 10 χρόνια από τη μια και της συνολικής ζήτησης για 367 χιλιάδες νέες κατοικίες (197 χιλιάδες νέα νοικοκυριά συν 170 χιλιάδες βραχυχρόνιες μισθώσεις). Αυτό λοιπόν το έλλειμα προσφοράς έναντι ζήτησης κατά περίπου 212 χιλιάδες κατοικίες είναι που έχει δημιουργήσει μια συσσωρευτική αποτίμηση των τιμών κατοικιών 14% πέρα και πάνω από την αύξηση που δικαιολογεί το επίπεδο ανάπτυξης των εισοδημάτων. Δεδομένου δε του μεγέθους του χάσματος μεταξύ προσφοράς και ζήτησης, οι ρυθμοί αησης των τιμών των κατοικιών αναμένεται να μετριασθούν αλλά όχι να περάσουν σε αρνητικό πρόσημο.Συνέπεια όλων αυτών είναι η αγορά ακινήτων να βρίσκεται στο σημείο του οικονομικού κύκλου όπου οι δυνητικοί αγοραστές είναι ακόμα διατεθειμένοι να αποδεχθούν τις ολοένα και αυξανόμενες απαιτήσεις των πωλητών, αλλά με εμφανή σημάδια κόπωσης προετοιμάζοντάς μας για την είσοδο στην επόμενη φάση το κύκλου όπου υψηλότερες τιμές θα συνοδεύονται από πτώση των συναλλαγών/αγοροπωλησιών.Η πρόταση της ΠΟΜΙΔΑΗ ΠΟΜΙΔΑ είχε προτείνει πρόσφατα πως εάν ο εκμισθωτής ή ο παραχωρών είναι φυσικό πρόσωπο να εκπίπτει ποσοστό 5% για δαπάνες επισκευής, συντήρησης, ανακαίνισης ή άλλες πάγιες και λειτουργικές δαπάνες του ακινήτου.Το ποσοστό αυτό να αυξάνεται σε 100% αν το εισόδημα προέρχεται από νέα εκμίσθωση κατοικίας ελάχιστης τριετούς διάρκειας με ημερομηνία έναρξης από την 1.1.2024 έως και 31.12.2026 και για τα πρώτα τρία (3) έτη της κάθε μίσθωσης, εφόσον η κατοικία εκμισθώνεται προς φυσικά πρόσωπα για χρήση ως κύρια κατοικία τους και ήταν κενή τουλάχιστον καθ’ όλο το έτος 2023 ή διέθετε ενεργό ΑΜΑ βραχυχρόνιας μίσθωσης την 31.12.2023.Ανακαινίζω-ενοικιάζωΣτο «οπλοστάσιο» της κυβέρνησης υπάρχουν ακόμη δύο εργαλεία ώστε να προκύψουν περισσότερα ακίνητα στην αγορά. Ο λόγος για το πρόγραμμα «Ανακαινίζω-Νοικιάζω» που αναμένεται να ανοίξει από μέρα σε μέρα και το πιο μακροπρόθεσμο σχέδιο, αυτό της κοινωνικής αντιπαροχής.Περίπου 750.000 κατοικίες είναι σήμερα δηλωμένες ως κενές, το 15% του συνολικού αποθέματος κατοικιών της χώρας, το οποίο θα μπορούσε δυνητικά να προσφέρει σημαντική «ανάσα», εάν επέστρεφε στην αγορά.Σε αυτή τη κατεύθυνση το πρόγραμμα «Ανακαινίζω – Νοικιάζω» το οποίο αποσκοπεί στην ένταξη κενών κατοικιών στην αγορά με την επιδότηση των ιδιοκτητών για την αναβάθμισή τους. Στο πρόγραμμα θα μπορούν να συμμετέχουν ιδιοκτήτες κατοικιών με ετήσιο εισόδημα έως 40.000 ευρώ και ακίνητη περιουσία έως 300.000 ευρώ, ενώ αποκλείονται όσοι έχουν ενταχθεί σε προγράμματα εξοικονόμησης ενέργειας ή ανακαίνισης για οποιοδήποτε ακίνητό τους τα τελευταία πέντε έτη.Το ακίνητο πρέπει να έχει εμβαδόν έως 100 τ.μ. και να βρίσκεται σε αστική περιοχή, δεν πρέπει να έχει δηλωθεί ως πρώτη κατοικία, ή ως μισθωμένη αλλά να αναφέρεται ως κενή στο Ε2 των τριών τελευταίων ετών.Οι εντασσόμενοι στο πρόγραμμα επιδοτούνται για δαπάνες επισκευής και ανακαίνισης έως 10.000 ευρώ.2.500 κοινωνικές κατοικίεςΑπό το 2024 θα ξεκινήσει και το πρόγραμμα της κοινωνικής αντιπαροχής. Στόχος του προγράμματος είναι η ανέγερση 2.500 κοινωνικών κατοικιών για 5.000 ωφελούμενους νέους έως 39 ετών.Από την καταγραφή που έχει γίνει ενόψει της εφαρμογής του προγράμματος, εντοπίστηκαν 98 κατάλληλα οικόπεδα εντός σχεδίου, συνολικής επιφάνειας 627 στρεμμάτων, εκ των οποίων το ένα τρίτο είναι στην Αττική αλλά και 10 οικόπεδα με οικοδομική άδεια επιφάνειας 75 στρεμμάτων τα οποία θεωρούνται τα πλέον ώριμα για αξιοποίηση.Στο σχεδιασμό εντάσσονται όμως και εκτάσεις εκτός σχεδίου όπως και αδιάθετες κατοικίες, διαμερίσματα, γραφεία. Μέσα στο 2024, αναμένεται να «βγουν στην αγορά», 11 στρέμματα στη Κηφισιά, 20 στην Παιανία, 40 στη Λάρισα, 28 στρέμματα στη Ξάνθη και 74 στρέμματα στο Βόλο, όπου και θα ανεγερθούν κοινωνικές κατοικίες.",https://www.tovima.gr/wp-content/uploads/2024/02/09/akinhta-boulh.jpg,Επί τάπητος τίθεται σήμερα στη Βουλή η στεγαστική κρίση που βαθαίνει.  Η κοινωνική στέγη και οι 212 χιλιάδες άφαντες κατοικίες
https://www.tovima.gr/2024/02/09/finance/airbnb-pos-allazei-to-kalathi-tou-souper-market/,Airbnb: Πώς αλλάζει το καλάθι του σούπερ μάρκετ,09-02-2024,08:46,Οικονομία,Ξανθή Γούναρη,"Σνακ, αναψυκτικά, αλκοολούχα ποτά και γαλακτοκομικά γέμισαν το καλάθι του σούπερ μάρκετ το 2023 - Η κατανάλωση στις τουριστικές περιοχές.","Παρότι το 2023 η τιμή ανά τεμάχιο προϊόντος στα σούπερ μάρκετ ακρίβυνε σχεδόν όσο και το 2022 (+6,6% το 2023, +6,9% το 2022) και θα περίμενε κάποιος ο όγκος των πωλήσεων να υποχωρήσει, ή έστω να μείνει στα ίδια, τα στοιχεία της Circana δείχνουν ότι οι καταναλωτές ψώνισαν περισσότερο πέρσι σε σχέση πρόπερσι, πληρώνοντας μάλιστα άνω του 1 δισ. ευρώ παραπάνω, κυρίως λόγω των ανατιμήσεων.Εκτός από τη διαπίστωση ότι η ανελαστική δαπάνη του σούπερ μάρκετ δεν μπορεί να παρακαμφθεί αν και μπορεί να αλλάξει εξ ου και η άνοδος του μεριδίου των προϊόντων ιδιωτικής ετικέτας, είναι σαφές ότι σημαντική συμβολή στην άνοδο του όγκου πωλήσεων κατά +2,5% το 2023 είχε ο τουρισμός και ειδικότερα η αγορά των βραχυχρόνιων μισθώσεων.Ας σημειωθεί ότι το 2023 η AirDNA κατέγραψε στην Ελλάδα πάνω από 12,4 εκατ. διανυκτερεύσεις, 8,8% περισσότερες από το 2022. Συγκριτικά δε με το 2019 η αύξηση εκτινάσσεται στο 27,5%. Δεδομένου ωστόσο ότι η AirDNA αντλεί τα στοιχεία της μόνο από την Airbnb και την Vrbo, δεν αποκλείεται τα νούμερα που αφορούν την ελληνική αγορά να είναι ακόμη υψηλότερα, καθώς δεν λαμβάνουν υπόψη τους τις κρατήσεις που γίνονται μέσω της πλατφόρμας της Booking, που έχει αυξήσει σημαντικά το μερίδιό της τα τελευταία χρόνια.Την ίδια ώρα, όπως λένε επιχειρηματίες από τον κλάδο της εστίασης, πέρσι πολλοί ξένοι και Έλληνες λόγω της γενικότερης ακρίβειας μείωσαν το «μπάτζετ» της ταβέρνας, επιλέγοντας είτε το κατ’ οίκον μαγείρεμα είτε το πρόχειρο φαγητό στο χέρι, με κερδισμένο τον κλάδο των σούπερ μάρκετ που «είδε» τα ταμεία να γεμίζουν λόγω της αυξημένης ταξιδιωτικής κίνησης.Με ποια προϊόντα γέμισε το καλάθιΑλλά και η σύνθεση του καλαθιού το 2023, δηλαδή ποια προϊόντα έκαναν πρωταθλητισμό όσον αφορά τα πωλούμενα τεμάχια, αποτυπώνει την τουριστικό «μπουστάρισμα» στους τζίρους των σούπερ μάρκετ.Συγκεκριμένα αναφορικά με τις 11 κυριότερες κατηγορίες προϊόντων, το 2023 η μεγαλύτερη αύξηση του όγκου πωλήσεων καταγράφηκε στις κατηγορίες:μη αλκοολούχα ποτά (4,9%),αλκοολούχα ποτά (4,8%),σνακ (4,7%),γαλακτοκομικά (3,4%),είδη ατομικής φροντίδας και ομορφιάς (2%) καιείδη ατομικής υγιεινής (1,92%).Σε όρους αξίας οι πωλήσεις σνακ ενισχύθηκαν 13,1%, των γαλακτοκομικών κατά 10,4%, των αναψυκτικών 11,5%, ενώ κατά 8,2% αυξήθηκαν οι πωλήσεις σε αξία των αλκοολούχων ποτών.Η πρωτιά της ΚρήτηςΗ συμβολή των τουριστικών ροών στον συνολικό τζίρο των σούπερ μάρκετ, ο οποίος πέρσι έφθασε τα 11,794 δισ. ευρώ, από 10,717 δισ. ευρώ που ήταν το 2022 και 9,934 δισ. ευρώ το 2021, αποτυπώνεται και από τη δυναμική των πωλήσεων στις περιφέρειες.Πιο αναλυτικά με βάση τα στοιχεία της Circana, τη μεγαλύτερη αύξηση πωλήσεων το 2023 εμφάνισε η Κρήτη (+16,3%), μια περιοχή που είχε βρεθεί στις πρώτες θέσεις όσον αφορά την αύξηση του τζίρου σε όρους αξίας καλαθιού και το 2022.Ακολούθησαν η Βόρεια Ελλάδα (+11,1%), η Πελοπόννησος (+11,0%), η Κεντρική Ελλάδα (+9,0%), η Θεσσαλονίκη (+8,4%) και η Αττική (+7,7%).Ο τζίρος των σούπερ μάρκετ στις νησιωτικές περιοχές -της Κρήτης συμπεριλαμβανομένης- εκτιμάται ότι προσεγγίζει το 1,5 δισ. ευρώ και οι big10 της οργανωμένης λιανικής τροφίμων έχουν πυκνώσει το δίκτυο των καταστημάτων τους, πολιορκώντας τα έσοδα των τοπικών παικτών, ενώ συνεχίζεται το «κυνήγι» ευκαιριών, ειδικά σε νησιά στα οποία δεν έχουν σημαντική παρουσία αναφέρει το δημοσίευμα του ot.gr.Ξεχώρισαν τα μικρά καταστήματαΚαι η πρωτιά που κατέγραψαν τα μικρά καταστήματα γειτονιάς, γνωστά ως convenience stores, όσον αφορά την ανάπτυξη πωλήσεων «κρύβει» τουριστικό τζίρο, καθώς είναι πιο διαδεδομένα στις τουριστικές περιοχές αλλά και στο κέντρο των πόλεων όπου παρεπιδημούν τα καταλύματα βραχυχρόνια μίσθωσης.Είναι χαρακτηριστικό το γεγονός ότι τα μικρά καταστήματα με επιφάνεια έως και 400 τετραγωνικά μέτρα είχαν τη μεγαλύτερη ανάπτυξη πωλήσεων σε σχέση με τις λοιπές τυπολογίες καταστημάτων.Συγκεκριμένα, σύμφωνα με στοιχεία της εταιρείας μετρήσεων αγοράς Circana, τα καταστήματα αυτά σημείωσαν ανάπτυξη πωλήσεων 14,2% το 2023, ενώ το συνολικό τους μερίδιο στον τζίρο των σούπερ μάρκετ διαμορφώνεται 11,5%.Ακολούθησαν αμέσως μετά τα πολύ μεγάλα καταστήματα (hyper market), με επιφάνεια που υπερβαίνει τα 2.500 τ.μ., με ανάπτυξη πωλήσεων 13,0% και μερίδιο στο σύνολο του τζίρου στο 11,6%, ενώ στα μεσαία καταστήματα (400 έως 1.000 τ.μ.) η αύξηση των πωλήσεων ήταν 9,5%, με το μερίδιό τους να διαμορφώνεται σε 33,4%. Επίσης, αύξηση 6,9% καταγράφεται στα μεγάλα καταστήματα (1.000 έως 2.500 τ.μ.), στα οποία πραγματοποιήθηκε το 43,5% του συνολικού τζίρου.",https://www.tovima.gr/wp-content/uploads/2024/02/09/super_market.jpg,"Σνακ, αναψυκτικά, αλκοολούχα ποτά και γαλακτοκομικά γέμισαν το καλάθι του σούπερ μάρκετ το 2023 - Η κατανάλωση στις τουριστικές περιοχές."
https://www.tovima.gr/2024/02/07/world/ispania-kalogries-evalan-moni-tou-16ou-aiona-stin-airbnb/,Ισπανία: Καλόγριες έβαλαν Μονή του 16ου αιώνα στην Airbnb,07-02-2024,09:43,Κόσμος,Newsroom,Τα χρήματα που έβγαζαν από την παρασκευή γλυκών δεν έφταναν και έπρεπε να αυξήσουν τα εισοδήματά τους - Πόσο κοστίζει η διαμονή στη μονή του 16ου αιώνα στην Airbnb,"Βαρεθήκατε τα βαρετά και κοινότυπα διαμερίσματα Airbnb όταν ταξιδεύετε στο εξωτερικό; Τώρα μπορείτε να ζήσετε μέσα… στην ειρήνη, το φως και την ηρεμία στην καρδιά της Σεβίλλης στην Ισπανία, αφού η Μονή της Αγίας Μαρίας -που χρονολογείται από τον 16ο αιώνα- διατίθεται πλέον στην πλατφόρμα.Την ιδέα είχαν δύο μοναχές που υπέκυψαν στην ιδέα του Airbnb όταν τα έσοδα που απέφερε η πώληση των γλυκών που έφτιαχναν αποδείχτηκαν ψίχουλα και έπρεπε να βρουν ένα τρόπο να τα αυξήσουν, όπως αναφέρει το δημοσίευμα του Guardian.«Δεν θέλαμε να ασχοληθούμε άμεσα με τη διαχείριση των διαμερισμάτων, διότι δεν είναι αυτός ο τρόπος ζωής μας» δήλωσε η αδελφή Maria Jose τηλεφωνικά στην El Pais. «Μας αποφέρουν ένα εισόδημα που μας βοηθάει να ζήσουμε, αλλά δεν θέλαμε να έρθει εις βάρος του δικού μας προορισμού, γι’ αυτό και αναθέσαμε σε κάποιον άλλον να αναλάβει τη διαχείριση».Όποιος θέλει να μείνει στη συγκεκριμένη μονή στην Ισπανία πρέπει να πληρώσει από 90-180 ευρώ και η διαμονή να διαρκέσει τουλάχιστον για δύο βραδιές. Σύμφωνα με τον διαχειριστή των διαμερισμάτων Javier Bernal οι πρώτοι μήνες της ενοικίασης της μονής προσέλκυσε περισσότερους τουρίστες από Ισπανούς.«Μέχρι στιγμής, είναι κυρίως ξένοι, αλλά είναι αλήθεια ότι το ποσοστό των Ισπανών είναι υψηλότερο από ό,τι έχουμε συνήθως σε αυτού του είδους τα ακίνητα» δήλωσε στην El Pais.",https://www.tovima.gr/wp-content/uploads/2024/02/07/airbnb.jpg,Τα χρήματα που έβγαζαν από την παρασκευή γλυκών δεν έφταναν και έπρεπε να αυξήσουν τα εισοδήματά τους - Πόσο κοστίζει η διαμονή στη μονή του 16ου αιώνα στην Airbnb
https://www.ot.gr/2024/01/25/il-postino/ta-flas-stin-peiraios-to-alma-tou-mytilinaiou-to-flert-tou-katsou-kai-i-gkrinia-tou-airbnb/,,,,,,,,,
https://www.tovima.gr/2024/01/11/finance/to-airbnb-kai-giati-oi-idioktites-akiniton-to-epilegoun-mazika/,To Airbnb και γιατί οι ιδιοκτήτες ακινήτων το επιλέγουν μαζικά,11-01-2024,11:55,Οικονομία,Ανδρομάχη Παύλου,Σε τροχιά πλήρους ανάκαμψης βρίσκεται το Airbnb – Ποιες περιοχές βρίσκονται ψηλά στις προτιμήσεις των επισκεπτών της πρωτεύουσας,"Την πλάτη στη μακροχρόνια μίσθωση γυρίζουν οι ιδιοκτήτες ακινήτων και στρέφονται στην βραχυχρόνια (Airbnb). Είναι ενδεικτικό, όπως αναφέρουν παράγοντες της αγοράς, ότι το 2023, οι ιδιοκτήτες που στράφηκαν στην βραχυχρόνια μίσθωση ανήλθαν στους 150.000 έναντι 125.000 το 2022.Την ίδια στιγμή, έκρηξη 33% στα εισοδήματα από βραχυχρόνιες μισθώσεις ακινήτων τύπου Airbnb καταγράφεται το 2023. Σύμφωνα με τα στοιχεία της Ανεξάρτητης Αρχής Δημοσίων Εσόδων (ΑΑΔΕ), στο 10μηνο Ιανουαρίου – Οκτωβρίου 2023 τα μισθώματα που δηλώθηκαν στο Μητρώο Βραχυχρόνιας Μίσθωσης Ακινήτων ανήλθαν σε 677 εκατ. ευρώ από 510 εκατ. ευρώ το ίδιο διάστημα του 2022, εμφανίζοντας αύξηση 167,4 εκατ. ευρώ.Επίσης το ίδιο διάστημα οι δηλώσεις που υποβλήθηκαν στο Μητρώο από τους ιδιοκτήτες και διαχειριστές ακινήτων βραχυχρόνιας μίσθωσης ανήλθαν σε 1.695.957 από 1.247.904 που είχαν υποβληθεί στο αντίστοιχο δεκάμηνο του 2022.Σύμφωνα και με την Ετήσια Έκθεση Ελληνικού Τουρισμού του Ινστιτούτου του Ελληνικού Συνδέσμου Τουρισμού (ΙΝΣΕΤΕ), τον Ιούλιο του 2023 η Ελλάδα διέθετε 212.199 καταλύματα βραχυχρόνιας μίσθωσης με 392.118 δωμάτια και 939.167 κλίνες. Στον αντίποδα, τα  10.087 ξενοδοχεία, διαθέτουν 443.835 δωμάτια και 885.624 κλίνες.Το AirbnbΗ βραχυχρόνια ενοικίαση είναι μια επιλογή που επιτρέπει στους ιδιοκτήτες να νοικιάσουν τα ακίνητά τους  για ένα σύντομο χρονικό διάστημα (από μία μέρα έως και περισσότερο). Αυτό μπορεί να είναι πολύ χρήσιμο εάν θέλει κάποιος να δοκιμάσει  την ενοικίαση ως μια εναλλακτική λύση για την αύξηση των εσόδων ή εάν έχει ένα ακίνητο και θέλει να το ενοικιάσει για ένα σύντομο χρονικό διάστημα μόνο.Η βραχυχρόνια μίσθωση έχει σημαντική παρουσία στη χώρα και αποτελεί σημαντικό παράγοντα ανάπτυξης του κλάδου του real estate, των κατασκευών, του τουρισμού, αλλά και των αξιών στην ακίνητη περιουσία (αντικειμενικές, εμπορικές αξίες).Δημιουργήθηκαν πολλές θέσεις εργασίας για να στηρίξουν την ραγδαία ανάπτυξη του κλάδου, που διαμόρφωσε επίσης και νέες εμπορικές «πιάτσες».Πρόσφατη έρευνα της Tourix δείχνει ότι οι τρεις κορυφαίες περιοχές της Αθήνας, που φιλοξενούν τα περισσότερα καταλύματα, είναι η Πλάκα, ο Νέος Κόσμος και το Κουκάκι.Η μέση τιμή ανά διανυκτέρευση σε κατάλυμα της Airbnb στην Αθήνα είναι στα 95 ευρώ (+9% σε σχέση με τον Δεκέμβριο του 2021), ενώ οι τρεις περιοχές με την υψηλότερη τιμή ανά διανυκτέρευση είναι το Ζάππειο, το Πολύγωνο και η Πλάκα.Σύμφωνα με την έρευνα, οι επισκέπτες, οι οποίοι δίνουν μεγάλο βάρος στις κριτικές των καταλυμάτων, έδωσαν υψηλότερες αξιολογήσεις στα καταλύματα στο Πολύγωνο (4,91), στην περιοχή γύρω από το 1ο Νεκροταφείο Αθηνών (4,85), στην συνοικία των Ελληνορώσων και στο Ζάππειο (4,83 αμφότερα).Ακολουθεί η περιοχή της Κολοκυνθού και ο Βοτανικός (4,8), το Κουκάκι-Μακρυγιάννη (4,79) και τέλος με 4,78 το Παγκράτι, η Ακρόπολη και το ΚολωνάκιΟι αλλαγέςΑπό την 1η Ιανουαρίου τέθηκε σε ισχύ το φορολογικό καθεστώς για ιδιοκτήτες οι οποίοι θέτουν σε βραχυχρόνια μίσθωση ακίνητα.Έτσι, οι φόρο-αλλαγές στις βραχυχρόνιες μισθώσεις από την 1-1- 2024 είναι οι εξής:Επιβάλλεται τέλος διαμονής παρεπιδημούντων ύψους 0,5 % επί των εσόδων υπέρ της τοπικής αυτοδιοίκησης και το οποίο εισπράττεται μέσω ειδικής πλατφόρμας, από όλους όσοι δραστηριοποιούνται στον κλάδο ανεξαρτήτως πλήθους ακινήτων.Επιβάλλεται «τέλος ανθεκτικότητας στην κλιματική κρίση» που ανέρχεται σε 1,5 ευρώ ανά ημερήσια χρήση και ανά δωμάτιο ή διαμέρισμα το διάστημα από Μάρτιο έως Οκτώβριο ενώ για τους μήνες Νοέμβριο έως Φεβρουάριο, το τέλος ορίζεται σε 0,50 ευρώ. Αν τα ακίνητα που διατίθενται μέσω βραχυχρόνιας μίσθωσης είναι μονοκατοικίες άνω των ογδόντα 80 τ.μ. το τέλος αυξάνεται στα 10 ευρώ. Το τέλος ανθεκτικότητας στην κλιματική κρίση βαρύνει τον διαμένοντα, που έκανε χρήση του δωματίου ή του διαμερίσματος, επιβάλλεται μετά τη διαμονή του στο κατάλυμα και πριν την αναχώρησή του από αυτό, με την έκδοση ειδικού στοιχείου-απόδειξης είσπραξης τέλους ανθεκτικότητας στην κλιματική κρίση, από τις επιχειρήσεις και τους ιδιώτες και αποδίδεται από αυτές στη Φορολογική Διοίκηση με μηνιαίες δηλώσεις. Οι δηλώσεις υποβάλλονται μέχρι την τελευταία ημέρα του επόμενου μήνα από αυτόν της έκδοσης κάθε ειδικού στοιχείου – απόδειξης είσπραξης τέλους ανθεκτικότητας στην κλιματική κρίση. Το ειδικό στοιχείο – απόδειξη είσπραξης τέλους ανθεκτικότητας στην κλιματική κρίση δεν επιβαρύνεται με Φόρο Προστιθέμενης Αξίας. Το τέλος δεν επιβάλλεται σε περίπτωση δωρεάν παροχής υπηρεσιών διαμονής ενώ επιβάλλεται σε όλες τις βραχυχρόνιες μισθώσεις, δηλαδή και στις περιπτώσεις που ο εκμισθωτής διαθέτει ένα ή δύο ακίνητα.Υποχρεούνται σε έναρξη επιχειρηματικής δραστηριότητας 7.440 φυσικά πρόσωπα που εκμισθώνουν τρία ή περισσότερα ακίνητα ο καθένας και συνολικά 30.329 ακίνητα. Αυτό σημαίνει ότι καθίστανται επιχειρήσεις και θα καταβάλλουν τις ανάλογες ασφαλιστικές εισφορές, το τέλος επιτηδεύματος και το ΦΠΑ από το πρώτο ακίνητο.ΠρόστιμαΕπίσης, αυστηροποιούνται οι κυρώσεις για μη εγγραφή στο Μητρώο Ακινήτων Βραχυχρόνιας Μίσθωσης. Στους διαχειριστές ακινήτων επιβάλλεται αυτοτελές διοικητικό πρόστιμο ανά έτος, ίσο με το 50% των ακαθάριστων εσόδων του φορολογικού έτους που διαπράττεται παράβαση, το οποίο δεν μπορεί να είναι μικρότερο των 5.000 ευρώ.Από τη διαπίστωση της παράβασης ο διαχειριστής ακινήτου βραχυχρόνιας μίσθωσης υποχρεούται εντός 15 ημερολογιακών ημερών να προβεί στις απαραίτητες ενέργειες συμμόρφωσης.Σε περίπτωση μη τήρησης εκ νέου προϋποθέσεων εντός ενός έτους από την έκδοση της πράξης επιβολής του προστίμου, το πρόστιμο αυτό επιβάλλεται στο διπλάσιο του αρχικώς επιβληθέντος.Σε περίπτωση μη υποβολής ή υποβολής ανακριβούς Δήλωσης Βραχυχρόνιας Διαμονής επιβάλλεται στον διαχειριστή ακινήτου πρόστιμο ίσο με το διπλάσιο του μισθώματος όπως αυτό εμφανίζεται στην ψηφιακή πλατφόρμα κατά την ημέρα που πραγματοποιείται ο έλεγχος.Σε περίπτωση εκπρόθεσμης Δήλωσης Βραχυχρόνιας Διαμονής επιβάλλεται αυτοτελές διοικητικό πρόστιμο ύψους 100 ευρώ. Το πρόστιμο δεν επιβάλλεται στην περίπτωση που το εισόδημα που προκύπτει από την εκπρόθεσμη Δήλωση Βραχυχρόνιας Διαμονή.Πηγή: ot.gr",https://www.tovima.gr/wp-content/uploads/2022/10/28/airbnb-1.jpg,Σε τροχιά πλήρους ανάκαμψης βρίσκεται το Airbnb – Ποιες περιοχές βρίσκονται ψηλά στις προτιμήσεις των επισκεπτών της πρωτεύουσας
https://www.tovima.gr/2024/01/03/finance/airbnb-ti-allazei-stis-xreoseis-kai-sta-prostima-ti-prepei-na-gnorizoun-oi-idioktites/,Airbnb: Τι αλλάζει στις χρεώσεις και στα πρόστιμα – Τι πρέπει να γνωρίζουν οι ιδιοκτήτες,03-01-2024,13:17,Οικονομία,Newsroom,Τι θα πρέπει να γνωρίζουν οι πολίτες για τις αλλαγές στον τρόπο φορολόγησης της βραχυχρόνιας μίσθωσης (Airbnb),"Σε ισχύ έχει τεθεί ήδη από την 1η Ιανουαρίου το φορολογικό καθεστώς για περισσότερους από 100.000 ιδιοκτήτες  οι οποίοι θέτουν σε βραχυχρόνια μίσθωση (Airbnb) 141.452 ακίνητα.Περίπου 7.500 φορολογούμενοι που διαθέτουν τρία ή περισσότερα ακίνητα θα πρέπει να κάνουν έναρξη επιχειρηματικής δραστηριότητας και να καταβάλλουν ασφαλιστικές εισφορές, τέλος επιτηδεύματος και ΦΠΑ ενώ το φορολογητέο εισόδημα τους για το 2024  θα υπολογισθεί με βάση τα τεκμήρια που ισχύουν για τους ελεύθερους επαγγελματίες.ΤέλοςΗ αρχή θα γίνει με το Τέλος Παρεπιδημούντων και το Περιβαλλοντικό Τέλος, τα οποία αποδίδονται στους οικείους Δήμους όπου υπάγονται οι υπόχρεες επιχειρήσεις, μέσα σε διάστημα έως και 30 ημερών από το τέλος του μήνα της είσπραξής τους. Το Τέλος Διαμονής Παρεπιδημούντων ανέρχεται στο 0,5% του τζίρου ανεξαρτήτως πλήθους ακινήτων.Το Περιβαλλοντικό Τέλος (Τέλος Ανθεκτικότητας στην Κλιματική Κρίση) ύψους 1,5 ευρώ επιβάλλεται ανά ημερήσια χρήση και ανά δωμάτιο ή διαμέρισμα για το διάστημα από Μάρτιο έως Οκτώβριο ενώ για τους μήνες Νοέμβριο έως Φεβρουάριο το τέλος ορίζεται σε 0,50 ευρώ.ΠεριπτώσειςΤώρα, σε περίπτωση τα ακίνητα είναι μονοκατοικίες άνω των ογδόντα 80 τ.μ. το τέλος διαμορφώνεται στα 10 ευρώ. Το τέλος βαρύνει τον διαμένοντα που έκανε χρήση του δωματίου ή του διαμερίσματος και επιβάλλεται μετά τη διαμονή του στο κατάλυμα και πριν την αναχώρησή του από αυτό. Ωστόσο δεν επιβάλλεται τέλος για δωρεάν παροχής υπηρεσιών διαμονής.Ακόμα τα φυσικά πρόσωπα που νοικιάζουν τρία ή περισσότερα ακίνητα μέσα από τις πλατφόρμες βραχυχρόνιας μίσθωσης (AIRBNB κ.αλ.), υποχρεούνται σε έναρξη επιχειρηματικής δραστηριότητας. Δηλαδή θα καταβάλλουν τις ανάλογες ασφαλιστικές εισφορές, το τέλος επιτηδεύματος και το ΦΠΑ από το πρώτο ακίνητο. Επίσης τα ελάχιστο εισόδημα που θα πρέπει να δηλώσουν στην εφορία το 2025 θα υπολογισθεί με βάση το τεκμαρτό εισόδημα των ελευθέρων επαγγελματιών.Τα πρόστιμαΟι κυρώσεις για μη εγγραφή στο Μητρώο Ακινήτων Βραχυχρόνιας Μίσθωσης αυστηροποιούνται, καθώς επιβάλλεται αυτοτελές διοικητικό πρόστιμο ανά έτος, ίσο με το 50% των ακαθάριστων εσόδων του φορολογικού έτους που διαπράττεται παράβαση, το οποίο δεν μπορεί να είναι μικρότερο των 5.000 ευρώ. Σε περίπτωση μη τήρησης εκ νέου των προϋποθέσεων εντός ενός έτους από την έκδοση της πράξης επιβολής του προστίμου, το πρόστιμο αυξάνεται στο διπλάσιο του αρχικώς επιβληθέντος.Για μη υποβολή ή υποβολή ανακριβούς Δήλωσης Βραχυχρόνιας Διαμονής το πρόστιμο είναι ίσο με το διπλάσιο του μισθώματος όπως αυτό εμφανίζεται στην ψηφιακή πλατφόρμα και σε περίπτωση εκπρόθεσμης Δήλωσης Βραχυχρόνιας Διαμονής επιβάλλεται αυτοτελές διοικητικό πρόστιμο ύψους 100 ευρώ.Αξίζει να σημειωθεί ότι για να είναι μία μίσθωση βραχυχρόνια δεν πρέπει να ξεπερνάει σε διάρκεια τις 60 ημέρες. Το όριο αυτό δεν αφορά τη διάρκεια των μισθώσεων μέσα στον χρόνο αλλά τη διάρκεια κάθε μίσθωσης ξεχωριστά.Πηγή: ot.gr",https://www.tovima.gr/wp-content/uploads/2024/01/03/shutterstock_624572792.jpg,Τι θα πρέπει να γνωρίζουν οι πολίτες για τις αλλαγές στον τρόπο φορολόγησης της βραχυχρόνιας μίσθωσης (Airbnb)
https://www.tovima.gr/2024/01/02/the-wall-street-journal/to-airbnb-katakta-tin-italia-mia-poli-antisteketai/,Το Airbnb κατακτά την Ιταλία. Μια πόλη αντιστέκεται.,02-01-2024,12:51,,Eric Sylvers,"«Η Βενετία έχει χαθεί, αλλά προλαβαίνουμε ακόμα να σώσουμε τη Φλωρεντία»","Η πόλη της «Αφροδίτης» του Μποτιτσέλι και του «Δαυίδ» του Μιχαήλ Άγγελου έχει γίνει η πόλη του Airbnb.Η εξάπλωση των βραχυχρόνιων μισθώσεων έχει εκτινάξει τις τιμές των ενοικίων και έχει εκτοπίσει τους κατοίκους. Τα καταστήματα που κάποτε εξυπηρετούσαν τους ντόπιους σπανίζουν πλέον. Πλάι στα κουδούνια στις εισόδους πολλών κτιρίων βρίσκονται θυρίδες για κλειδιά.Σε κάποιους δρόμους στο κέντρο της Φλωρεντίας, τα περισσότερα κτίρια διαθέτουν τουλάχιστον μία θυρίδα για κλειδιά, η οποία επιτρέπει στους επισκέπτες να μπουν στο διαμέρισμα βραχυχρόνιας διαμονής τους χωρίς να χρειαστεί να συναντήσουν τον ιδιοκτήτη. Σε κάποια κτίρια υπάρχουν τέσσερις ή πέντε. Οι χαρακτηριστικές θυρίδες έχουν πολλαπλασιαστεί επίσης στα κανάλια της Βενετίας, στα στενά σοκάκια των Τσίνκουε Τέρε και στους χαοτικούς δρόμους της Ρώμης.Όταν έρχεται η Airbnb, φεύγουν οι κάτοικοι. Σχεδόν το 30% των σπιτιών στο κέντρο της Φλωρεντίας είναι καταχωρημένα στην πλατφόρμα Airbnb, σύμφωνα με τη μελέτη δύο καθηγητών του Πανεπιστημίου La Sapienza της Ρώμης. Σε αυτά δεν περιλαμβάνονται τα διαμερίσματα που είναι καταχωρημένα σε άλλες πλατφόρμες όπως η Vrbo.Σύμφωνα με τη μελέτη, το ιστορικό κέντρο της Φλωρεντίας –τοποθεσία εγγεγραμμένη στον κατάλογο παγκόσμιας κληρονομιάς της Unesco– έχει περισσότερες κλίνες Airbnb από ό,τι κατοίκους. «Ακόμα και αν διαθέτεις πολλά χρήματα, δεν μπορείς να βρεις σπίτι να νοικιάσεις στη Φλωρεντία, επειδή όλα τα διαμερίσματα έχουν γίνει Airbnb», λέει η Linda Sanesi, η οποία ζει έξω από το κέντρο της πόλης και διατηρεί κομμωτήριο με τον σύζυγό της σε ένα μικρό δρομάκι δίπλα στον καθεδρικό της Φλωρεντίας.Μέχρι τη δεκαετία του 1990, το κέντρο της πόλης ήταν γεμάτο από καταστήματα που εξυπηρετούσαν τους ντόπιους. Λίγα από αυτά έχουν επιβιώσει. Περίπου το 60% των πελατών του Sanesi είναι τουρίστες που θέλουν να κουρευτούν. Η Airbnb γνωρίζει τα προβλήματα και την πίεση που μπορεί να δημιουργήσει ο μεγάλος αριθμός τουριστών σε ιστορικές πόλεις όπως η Φλωρεντία, δήλωσε εκπρόσωπος της Airbnb.Ο Massimo Torelli διεκδικεί οικονομικά προσιτή στέγαση στη Φλωρεντία.Φωτ.: ERIC SYLVERS/THE WALL STREET JOURNALΗ Ιταλία επέτρεψε στις διαδικτυακές πλατφόρμες βραχυχρόνιας μίσθωσης να λειτουργούν εν πολλοίς χωρίς κανένα περιορισμό. Το αποτέλεσμα ήταν η εκτίναξη των καταχωρήσεων.Οι καταχωρήσεις στην πλατφόρμα της Airbnb στη Φλωρεντία έχουν υπερδιπλασιαστεί από το 2016. Τα μακροχρόνια μισθώματα αυξήθηκαν κατά 42% στο διάστημα αυτό, σύμφωνα με τον δήμαρχο Dario Nardella. Τα τρία τέταρτα των βραχυχρόνιων μισθώσεων στη Φλωρεντία βρίσκονται στο ιστορικό της κέντρο.Οι 40.000 κάτοικοι που παραμένουν στο κέντρο της Φλωρεντίας «βρέθηκαν ξαφνικά να ζουν σε πολυκατοικίες-ξενοδοχεία, με το κόστος να έχει αυξηθεί έως και 30%, βρόμικα σεντόνια παντού, θόρυβο, κλήσεις στα θυροτηλέφωνα οποιαδήποτε ώρα από τουρίστες που ζητούν βοήθεια από τους ενοίκους σαν να ήταν υπάλληλοι ξενοδοχείου», σχολιάζει ο Nardella.«Αν είσαι ο μοναδικός μόνιμος ένοικος ενός κτιρίου και τα υπόλοιπα επτά διαμερίσματα είναι Airbnb, αντιστέκεσαι για λίγο – και μετά φεύγεις», λέει ο Massimo Torelli, γέννημα θρέμμα Φλωρεντίνος και μέλος μιας αριστερής συλλογικότητας που αγωνίζεται για οικονομικά προσιτή στέγαση για τους κατοίκους. «Πόσο μπορεί να αντέξει κανείς τον κόσμο που πηγαινοέρχεται όλη την ώρα, κάνει πάρτι, όλα αυτά που κάνουμε στις διακοπές; Είναι φυσιολογικό, αλλά ποιος θέλει να ζει σε ένα τέτοιο μέρος; Η Βενετία έχει χαθεί, αλλά προλαβαίνουμε ακόμα να σώσουμε τη Φλωρεντία».Η έλλειψη οικονομικά προσιτής στέγης απασχόλησε για πρώτη φορά την ιταλική κοινή γνώμη φέτος, όταν φοιτητές άρχισαν να κατασκηνώνουν μπροστά από τα πανεπιστήμια του Μιλάνου, της Ρώμης και άλλων πόλεων για να διαμαρτυρηθούν για τα υψηλά ενοίκια.Οι ιδιοκτήτες ακινήτων στην Ιταλία συχνά προτιμούν να νοικιάζουν τα διαμερίσματά τους μέσω της Airbnb παρά να κάνουν μακροχρόνιες μισθώσεις. Συνήθως είναι όχι μόνο πιο επικερδές αλλά και λιγότερο επισφαλές. Η ιταλική νομοθεσία καθιστά δύσκολη την έξωση μακροχρόνιων ενοικιαστών που δεν καταβάλλουν τα ενοίκια που οφείλουν. Εάν δε οι ενοικιαστές έχουν παιδιά που ζουν μαζί τους, είναι σχεδόν αδύνατη.Οι κάτοικοι της Φλωρεντίας, ωστόσο, έχουν βαρεθεί το Airbnb. Τον Οκτώβριο, ο δήμος πέρασε μια ρύθμιση που απαγορεύει τις νέες καταχωρήσεις στην Airbnb για το ιστορικό κέντρο. Τα ακίνητα που διατίθενται ήδη για βραχυχρόνια μίσθωση μπορούν να συνεχίσουν. Η πόλη ελπίζει να πρωτοπορήσει στην Ιταλία, αποδεικνύοντας ότι η εξάπλωση του Airbnb μπορεί να ανακοπεί.«Προσπαθούμε να σπάσουμε την αδράνεια που επικρατεί στη χώρα», δήλωσε ο Nardella. Τόνισε ότι έκανε ό,τι μπορούσε ως δήμαρχος, δεδομένων των περιορισμένων εξουσιών των δήμων, και ότι η Ιταλία χρειάζεται έναν εθνικό νόμο που να ρυθμίζει τις βραχυχρόνιες μισθώσεις. «Είμαι πεπεισμένος ότι αν κάνουμε εμείς το πρώτο βήμα, θα ακολουθήσουν και άλλοι».Ο εκπρόσωπος της Airbnb δήλωσε ότι η εταιρεία «αναγνωρίζει τις προκλήσεις που αντιμετωπίζουν οι ιστορικές πόλεις και βλέπει θετικά την πρόοδο που έχει κάνει η ιταλική κυβέρνηση στο θέμα της θέσπισης νέων εθνικών κανονισμών, οι οποίοι θα συμβάλουν στην υλοποίηση της πολιτικής που χαράσσουν πόλεις όπως η Φλωρεντία».Οι ιδιοκτήτες ακινήτων και οι επαγγελματίες διαχειριστές βραχυχρόνιων μισθώσεων στη Φλωρεντία είναι αποφασισμένοι να προσφύγουν στα δικαστήρια κατά των περιορισμών που θέλει να επιβάλει ο Δήμος.Η κυβέρνηση της Ιταλίας έχει εξετάσει τα μέτρα που πρέπει να λάβει αναφορικά με τις βραχυχρόνιες μισθώσεις, αλλά δεν έχει ακόμη προβεί σε καμία σημαντική παρέμβαση. Στο σχέδιο προϋπολογισμού του 2024 προβλέπεται αύξηση του φορολογικού συντελεστή επί των κερδών από μισθώματα σε 26% από 21%, ξεκινώντας από το δεύτερο διαμέρισμα που νοικιάζει ένας ιδιοκτήτης. H πρώτη εκμίσθωση θα εξακολουθήσει να φορολογείται με συντελεστή 21%. Επικριτές της ρύθμισης λένε ότι δεν θα αλλάξει και πολύ τα πράγματα.Άλλοι τουριστικοί προορισμοί στην Ευρώπη έχουν ήδη επιβάλει περιορισμούς στις βραχυχρόνιες μισθώσεις. Το Άμστερνταμ εισήγαγε τις πρώτες σχετικές ρυθμίσεις το 2014, σύμφωνα με τις οποίες τα διαμερίσματα γενικά δεν μπορούν να διατίθενται προς ενοικίαση σε πλατφόρμες όπως η Airbnb για περισσότερες από 30 ημέρες το χρόνο. Οι ιδιοκτήτες μπορούν να ενοικιάζουν μόνο ένα ακίνητο, ενώ για την προσφορά ενός ολόκληρου διαμερίσματος απαιτείται άδεια. Η Βαρκελώνη, το Παρίσι και το Βερολίνο έχουν επίσης θέσει αυστηρούς φραγμούς στις βραχυχρόνιες μισθώσεις.Ο Δήμος της Νέας Υόρκης άρχισε να εφαρμόζει από τον Σεπτέμβριο νέους κανονισμούς, τους οποίους η Airbnb χαρακτήρισε «de facto απαγόρευση των βραχυχρόνιων μισθώσεων». Οι οικοδεσπότες είναι υποχρεωμένοι να εγγραφούν στα μητρώα του δήμου, δεν επιτρέπεται να νοικιάσουν ολόκληρο ακίνητο και πρέπει να είναι παρόντες όταν φιλοξενούν επισκέπτες επί πληρωμή.Οι επικριτές λένε ότι η απαγόρευση νέων προσφορών στη Φλωρεντία δεν αρκεί.«Η παγίωση της παρούσας κατάστασης δεν επιλύει τα υπάρχοντα προβλήματα», δήλωσε ο Filippo Celata, ένας από τους συντάκτες της μελέτης του Πανεπιστημίου La Sapienza. «Οι πόλεις όπως το Άμστερνταμ που κινήθηκαν πριν από αρκετά χρόνια κατόρθωσαν να ελέγξουν την αύξηση των βραχυχρόνιων μισθώσεων. Για τις πόλεις που κινούνται τώρα ίσως είναι πολύ αργά».Μπορείτε να επικοινωνήσετε με τον Eric Sylvers στο eric.sylvers@wsj.com",https://www.tovima.gr/wp-content/uploads/2024/01/02/Airbnb-Is-Conquering-Italy.-One-City-Is-Fighting-Back.-3.jpg,"«Η Βενετία έχει χαθεί, αλλά προλαβαίνουμε ακόμα να σώσουμε τη Φλωρεντία»"
https://www.ot.gr/2023/11/20/il-postino/o-peirasmos-tis-ethnikis-to-tavani-tou-airbnb-kai-to-double-tou-grigori/,,,,,,,,,
https://www.tovima.gr/2023/11/15/finance/airbnb-ti-erxetai-me-to-neo-forologiko-nomosxedio/,Airbnb: Τι έρχεται με το νέο φορολογικό νομοσχέδιο,15-11-2023,20:18,Οικονομία,Ανδρομάχη Παύλου,Για τις αλλαγές στη βραχυχρόνια μίσθωση (τύπου Airbnb) μιλάει στον ΟΤ ο υφυπουργός Οικονομικών Χάρης Θεοχάρης.,"Αλλαγές στο πλαίσιο λειτουργίας του καθεστώτος με τις βραχυχρόνιες μισθώσεις (τύπου Airbnb) φέρνει το νέο φορολογικό νομοσχέδιο. Το οικονομικό επιτελείο της κυβέρνησης προχωρά από το 2024 στη θέσπιση συγκεκριμένων κανόνων αναφορικά με τις βραχυχρόνιες μισθώσεις.Μιλώντας στον ΟΤ ο υφυπουργός Οικονομικών Χάρης Θεοχάρης τόνισε ότι «με τις παρεμβάσεις που φέρνει η κυβέρνηση με το νομοσχέδιο κατά της φοροδιαφυγής για τις βραχυχρόνιες μισθώσεις, επιτυγχάνονται τρεις στόχοι. Πρώτον, αυστηροποιείται ο ορισμός της βραχυχρόνιας μίσθωσης. Δεύτερον, διαμορφώνονται κανόνες θεμιτού ανταγωνισμού με τα τουριστικά καταλύματα και αντιμετωπίζεται το φαινόμενο της φοροδιαφυγής και τρίτον, έρχεται το νέο ρυθμιστικό πλαίσιο να συμβάλει -μαζί με άλλες παρεμβάσεις -στην αντιμετώπιση του προβλήματος της στεγαστικής κρίσης».Επίσης, ο κ. Θεοχάρης ανέφερε ότι τα έσοδα από τις αλλαγές στη βραχυχρόνια μίσθωση αναμένεται να ανέλθουν σε 60-70 εκατ. ΕυρώΟ πρόεδρος της ΠΟΜΙΔΑ, Στράτος Παραδιάς μιλώντας στον ΟΤ ανέφερε ότι «τα προβλήματα που δημιουργούν οι αλλαγές στη φορολογία των βραχυχρόνιων μισθώσεων είναι φορολογικά. Ο κόσμος  θα βρεθεί μπερδεμένος με τον λογιστικό «κυκεώνα» της φορολογίας, ενώ ιδιαίτερο πρόβλημα υπάρχει για ιδιοκτήτες που έχουν ασυμβίβαστο. Όπως για παράδειγμα οι δημόσιοι υπάλληλοι και δικηγόροι που κατέχουν και εκμεταλλεύονται ακίνητα για βραχυχρόνια μίσθωση».Το νομοσχέδιο για τα AirbnbΜε τα ενοίκια σε όλη την Ελλάδα και ιδιαίτερα στην Αττική να έχουν πάρει φωτιά, φαινόμενο που αποδίδεται στην προτίμηση των ιδιοκτητών να τα διαθέτουν για βραχυχρόνια μίσθωση που είναι πιο προσοδοφόρα (άρα μένουν λιγότερα αδιάθετα, τα οποία ακριβαίνουν λόγω ζήτησης), η κυβέρνηση επιχειρεί να ελέγξει το πρόβλημα.Έτσι, οι νέες διατάξεις που περιλαμβάνονται στο φορολογικό νομοσχέδιο προβλέπουν:Νέος ορισμός της βραχυχρόνιας μίσθωσης: Τίθεται όριο 60 ημερών στη διάρκεια της μίσθωσης προκειμένου να λογίζεται ως βραχυχρόνια (και εφόσον δεν παρέχονται άλλες υπηρεσίες πλην της διαμονής και της παροχής κλινοσκεπασμάτων). Το όριο των 60 ημερών δεν αφορά τη διάρκεια των μισθώσεων μέσα στον χρόνο, αλλά τη διάρκεια κάθε μίσθωσης ξεχωριστά. Έτσι, θα επιτρέπεται για παράδειγμα η μίσθωση ενός ακινήτου για 100 ή 150 ημέρες μέσα στο έτος με την προϋπόθεση ότι κάθε μίσθωση ξεχωριστά δεν υπερβαίνει τις 60 ημέρες. Επίσης στην έννοια της βραχυχρόνια μίσθωσης περιλαμβάνεται η διαμονή σε ξενοδοχεία και παρόμοιους χώρους, συμπεριλαμβανομένης και της παροχής καταλύματος διακοπών και της μίσθωσης χώρου σε κατασκήνωση ή κάμπινγκ για τροχόσπιτα.Πρόστιμα: Σε περίπτωση μη τήρησης των υποχρεώσεων επιβάλλεται στους διαχειριστές ακινήτων αυτοτελές διοικητικό πρόστιμο ανά έτος, ίσο 50%, των ακαθάριστων εσόδων του φορολογικού έτους που διαπράττεται παράβαση, το οποίο δεν μπορεί να είναι μικρότερο των 5.000 €. Σε περίπτωση μη υποβολής ή υποβολής ανακριβούς Δήλωσης Βραχυχρόνιας Διαμονής επιβάλλεται στον διαχειριστή ακινήτου πρόστιμο ίσο με το διπλάσιο του μισθώματος όπως αυτό εμφανίζεται στην ψηφιακή πλατφόρμα κατά την ημέρα που πραγματοποιείται ο έλεγχος. Σε περίπτωση εκπρόθεσμης Δήλωσης Βραχυχρόνιας Διαμονής επιβάλλεται αυτοτελές διοικητικό πρόστιμο ύψους 100 ευρώ.Νέος ΚΑΔ για βραχυχρόνια μίσθωση: Ολα τα νομικά πρόσωπα και τα φυσικά που ασκούν επιχειρηματική δραστηριότητα βραχυχρόνιας μίσθωσης θα υποχρεούνται σε έναρξη ή προσθήκη δραστηριότητας με βάση τον νέο ΚΑΔ.Τέλος ανθεκτικότητας: Καταργείται ο φόρος διαμονής ο οποίος επιβάλλεται σήμερα σε ξενοδοχεία και ενοικιαζόμενα δωμάτια και αντικαθίσταται από το «τέλος ανθεκτικότητας στην κλιματική κρίση» το οποίο θα επιβαρύνει επιπλέον και τις βραχυχρόνιες μισθώσεις με 1,5 ευρώ την ημέρα. To τέλος ανθεκτικότητας στην κλιματική κρίση επιβάλλεται σε όλες τις βραχυχρόνιες μισθώσεις, δηλαδή και στις περιπτώσεις που ο εκμισθωτής διαθέτει ένα ή δύο ακίνητα.Εάν κριθεί αναγκαίο με υπουργική απόφαση θα ορίζονται ως εξής: Α) Να μην επιτρέπεται η βραχυχρόνια μίσθωση άνω των 2) ακινήτων ανά Α.Φ.Μ. δικαιούχου εισοδήματος. Β) Η μίσθωση κάθε ακινήτου να μην υπερβαίνει τις 90 ημέρες ανά ημερολογιακό έτος και για νησιά κάτω των 10.000 κατοίκων τις 60 ημέρες ανά ημερολογιακό έτος. Υπέρβαση της διάρκειας του προηγούμενου εδαφίου επιτρέπεται, εφόσον το συνολικό εισόδημα του εκμισθωτή ή του υπεκμισθωτή, από το σύνολο των ακινήτων που διαθέτει για μίσθωση ή υπεκμίσθωση, δεν ξεπερνά 12.000 ευρώ κατά το οικείο φορολογικό έτος.",https://www.tovima.gr/wp-content/uploads/2023/11/15/airbn.jpg,Για τις αλλαγές στη βραχυχρόνια μίσθωση (τύπου Airbnb) μιλάει στον ΟΤ ο υφυπουργός Οικονομικών Χάρης Θεοχάρης.
https://www.ot.gr/2023/10/27/il-postino/to-eyxaristo-tis-lagkarnt-i-afypnisi-tis-sato-kai-to-stoixeiomeno-rekor-tou-airbnb/,,,,,,,,,
https://www.tovima.gr/2023/10/25/finance/xatzidakis-oi-rythmiseis-gia-ta-airbnb-tha-antimetopisoun-ton-athemito-antagonismo/,Χατζηδάκης: Οι ρυθμίσεις για τα Airbnb θα αντιμετωπίσουν τον αθέμιτο ανταγωνισμό,25-10-2023,15:47,Οικονομία,Newsroom,Ο υπουργός Οικονομικών αναφερόμενος στην κοινωνική κατοικία είπε ότι αλλάζει το μοντέλο που γνωρίζαμε μέχρι πρόσφατα και προκρίνεται το μοντέλο σύμπραξής δημόσιου και ιδιωτικού τομέα,"Υπέρ μίας ήπιας λύσης, που θα ρυθμίζει το καθεστώς των βραχυχρόνιων μισθώσεων στη χώρα μας, τάχθηκε ο υπουργός Εθνικής Οικονομίας και Οικονομικών Κωστής Χατζηδάκης σε συζήτηση με τη δημοσιογράφο Μαρία Σαράφογλου στο πλαίσιο τής παρέμβασής του στην 24η Prodexpo, το μακροβιότερο συνέδριο για τον κλάδο της ακίνητης περιουσίας στην Ελλάδα.Οι ρυθμίσεις που έχουν ήδη γίνει γνωστές, θα ενσωματωθούν στο φορολογικό νομοσχέδιο και θα έχουν ισχύ από 1.1.2024, έχουν ως στόχο να εξασφαλίσουν μια ισορροπία στην αγορά ακινήτων, είπε ο υπουργός. Να αντιμετωπίσουν τον αθέμιτο ανταγωνισμό και τις εντάσεις του ξενοδοχειακού κλάδου και την αντιμετώπιση των δευτερογενών αρνητικών επιπτώσεων στην κτηματαγορά και τα ενοίκια, χωρίς να πλήξουν την ανάπτυξη των βραχυχρόνιων μισθώσεων για χιλιάδες ιδιοκτήτες που η βραχυχρόνια μίσθωση αποτελεί μια σημαντική πηγή εισοδήματος. Έδωσε ως παράδειγμα την επιβολή ΦΠΑ για όσους έχουν σε ψηφιακές πλατφόρμες τρία ή περισσότερα ακίνητα, διαχωρίζοντας τις δύο κατηγορίες.Απαντώντας σε ερώτηση σχετικά με το πρόγραμμα δανείων «Σπίτι μου», το οποίο αφορά στη χορήγηση χαμηλότοκων ή άτοκων στεγαστικών δανείων προς νέους/νέες και νέα ζευγάρια, ο υπουργός επισήμανε ότι στο ξεκίνημά του δέχθηκε μεγάλη κριτική από ορισμένους, αλλά η πραγματικότητα τους εκδικήθηκε, καθώς το ενδιαφέρον ήταν πολύ μεγάλο με περισσότερα από 10.000 δάνεια να έχουν εγκριθεί, με ορισμένους μάλιστα νέους να έχουν εγκατασταθεί στα σπίτια τους. Επισήμανε ότι δεν θα υπάρξει νέος κύκλος καθώς έχουμε φτάσει στα δημοσιονομικά μας όρια. Είναι θέμα διαθεσιμότητας πόρων, είπε, επισημαίνοντας πάντως ότι υπάρχουν 1,5 δισ. ευρώ που θα διατεθούν με διάφορους τρόπους και μέσω διαφόρων προγραμμάτων στον τομέα τής γενικότερης στεγαστικής πολιτικής που υλοποιεί η κυβέρνηση.Ποιοτικότερες σύγχρονες κατοικίεςΟ υπουργός αναφερόμενος στην κοινωνική κατοικία είπε ότι αλλάζει το μοντέλο που γνωρίζαμε μέχρι πρόσφατα και προκρίνεται το μοντέλο σύμπραξής δημόσιου και ιδιωτικού τομέα (ΣΔΙΤ) για την κατασκευή τους, που θα εξασφαλίζει ποιοτικότερες σύγχρονες κατοικίες.Ο κ. Χατζηδάκης ερωτηθείς γενικότερα για τις νέες προκλήσεις και τις επιπτώσεις στην ελληνική οικονομία είπε ότι η χώρα μας μετά τη δεκαετή κρίση, έχει τον δικό της οικονομικό κύκλο, κινείται σε θετική τροχιά, με πολιτική σταθερότητα και σωστό μείγμα οικονομικής πολιτικής, γεγονός που αντανακλάται και στην αγορά ακινήτων.Ο κ. Χατζηδάκης έδωσε έμφαση στο γεγονός ότι σημειώθηκε αύξηση 39% στις ξένες επενδύσεις στα ελληνικά ακίνητα το πρώτο εξάμηνο του 2023 σε σχέση με το αντίστοιχο διάστημα πέρσι.Ο υπουργός Εθνικής Οικονομίας και Οικονομικών ανέφερε ότι αντίστοιχα ανοδική ήταν η πορεία των ξένων επενδύσεων την προηγούμενη χρονιά: «το 2022 είχαμε επενδύσεις από ξένους στα ακίνητα, περίπου 2,1 δισ. ευρώ που σημαίνει 68% παραπάνω σε σχέση με το 2021».Απαντώντας σε ερώτηση σχετικά με το αν το Δημόσιο έχει καταγράψει τα ακίνητα που του ανήκουν, ο Κωστής Χατζηδάκης, σημείωσε: «Επιχειρούμε να κάνουμε ένα καινούργιο ξεκίνημα όπως και στη δημόσια περιουσία. Συστάθηκε ξεχωριστή γενική γραμματεία. Η Εταιρεία Ακινήτων Δημοσίου είχε κάνει μια σχετική μελέτη για 500 ακίνητά της. Στο 47% υπάρχουν θέματα. Αυτό και μόνο υπογραμμίζει το τιτάνιο έργο που έχει να κάνει το Δημόσιο σ’ αυτό το ζήτημα. Πάντα υπάρχει ο νόμος, δεν είναι ανάγκη για να την αξιοποιήσεις να την έχεις καταγράψει 100%. Αυτό που πρέπει να γίνει είναι να επικεντρωθεί στα πλήρως καταγεγραμμένα. Ποια είναι τα πιο ωφέλιμα, τα πιο ώριμα για αξιοποίηση και εν τω μεταξύ συνεχίζεις να κάνεις την καταγραφή».Σχετικά με τις «πράσινες» προδιαγραφές στα ακίνητα, ο Κωστής Χατζηδάκης, σημείωσε ότι ο κλάδος «συμβάλλει γιατί υπάρχουν κατασκευαστές που έχουν πάρει το μήνυμα. Πολλά καινούργια κτίρια χτίζονται με υψηλές περιβαλλοντικές προδιαγραφές. Είναι πολιτική της Ελλάδας και της ΕΕ για περιβαλλοντική αναβάθμιση για ενεργειακή εξοικονόμηση και έτσι αναβαθμίζει κανείς και την αξία. Το Δημόσιο συμβάλλει και το ίδιο με το πρόγραμμα «Εξοικονομώ». Τυχαίνει να το εισήγαγα εγώ. Το πρόγραμμα συνέχισε αγκαλιάστηκε, προωθήθηκε. Έχουν πέσει στην αγορά αρκετά χρήματα εξαιτίας του. Το Ταμείο Ανάκαμψης έρχεται και υπογραμμίζει την αξία αυτών των προγραμμάτων. Το ζήτημα είναι όλα αυτά να προχωρήσουν γρήγορα, αποτελεσματικά, να μην απορροφηθούν απλώς τα χρήματα αλλά να αφήσουν το αποτύπωμά τους», ανέφερε χαρακτηριστικά ο υπουργός.",https://www.tovima.gr/wp-content/uploads/2023/10/15/CHATZIDAKIS.jpg,Ο υπουργός Οικονομικών αναφερόμενος στην κοινωνική κατοικία είπε ότι αλλάζει το μοντέλο που γνωρίζαμε μέχρι πρόσφατα και προκρίνεται το μοντέλο σύμπραξής δημόσιου και ιδιωτικού τομέα
https://www.tovima.gr/2023/10/04/finance/airbnb-posa-kerdizoun-kathe-xrono-oi-ellines-oikodespotes/,Airbnb: Πόσα κερδίζουν κάθε χρόνο οι έλληνες οικοδεσπότες,04-10-2023,10:52,Οικονομία,Λάμπρος Καραγεώργος,Τι έδειξε εσωτερική έρευνα που διενήργησε η Airbnb,"Οι οικοδεσπότες μέλη της Airbnb κατά μέσο όρο κερδίζουν περίπου 3.700 ευρώ τον χρόνο σε επιπλέον εισόδημα, σύμφωνα με εσωτερική έρευνα της ίδιας της εταιρείας, η οποία με τίτλο «Καθημερινές αλήθειες» έχει αναρτηθεί σε μέσα κοινωνικής δικτύωσης.Σε μία περίοδο που πολλές ευρωπαϊκές πόλεις βάζουν φραγμό στην ανεξέλεγκτη επέκταση της βραχυχρόνιας μίσθωσης και στην Ελλάδα υιοθετήθηκαν μέτρα (όπως επιβολή ΦΠΑ κ.λ.π.) με στόχο η βραχυχρόνια μίσθωση να αντιμετωπίζεται ισότιμα με τα ξενοδοχεία, η Airbnb «αντεπιτίθεται» και με προωθητικές ενέργειες στα μέσα κοινωνικής δικτύωσης αναδεικνύει τα θετικά αποτελέσματα της οικονομίας διαμοιρασμού.Η έρευναΗ Airbnb αναφέρει αρχικά ότι η εταιρεία έχει γίνει μέρος της καθημερινής ζωής στην Ελλάδα, βοηθώντας τους καθημερινούς Έλληνες να αποκτήσουν οικονομική ευημερία και υποστηρίζοντας την ανάκαμψη του τουρισμού μετά την πανδημία.Στη συνέχεια αφού υπενθυμίζει ότι το 2021, η Airbnb και άλλες πλατφόρμες υπέγραψαν μνημόνιο συμφωνίας με ΑΑΔΕ, για την ενίσχυση της διαφάνειας και διασφάλιση της κανονιστικής συμμόρφωσης με την εθνική καταχώριση μεταξύ των βραχυπρόθεσμων μισθώσεων, επισημαίνει ότι από τότε, η Ελλάδα έχει γίνει ηγετικό παράδειγμα στην Ευρώπη για την επιτυχημένη συνεργασία ανάμεσα σε πλατφόρμες και υπεύθυνους χάραξης πολιτικής.Επιπλέον η Airbnb επικαλείται στοιχεία της ΑΑΔΕ, που αναφέρουν ότι η η συμφωνία αυτή εξασφάλιζε ότι μόνο οι καταχωρημένες καταχωρήσεις εμφανίζονται στις πλατφόρμες αλλά και παρείχε 540 εκατομμύρια ευρώ σε δηλωθέντα εισοδήματα το 2022 στον ελληνικό κρατικό προϋπολογισμό, ενώ σύμφωνα με τις ελληνικές φορολογικές αρχές, μπορεί να φτάσει τα 700 εκατομμύρια ευρώ μέχρι το τέλος του έτους.Για το 70% των Ελλήνων οικοδεσποτών, αναφέρουν τα στοιχεία της Airbnb, ο διαμοιρασμός κατοικίας είναι μια ευκαιρία να διατηρήσουν ένα οικογενειακό σπίτι που κληρονόμησαν ή ένα εξοχικό σπίτι που αγόρασαν με τις αποταμιεύσεις τους. Αυτό σημαίνει ότι με την Airbnb, οι καθημερινοί άνθρωποι έχουν την ευκαιρία να κερδίσουν κάποια επιπλέον έσοδα από μια ιδιοκτησία που διαφορετικά θα ήταν απλώς ένα επιπλέον βάρος στον προϋπολογισμό τους αναφέρει ο ot.gr.Επιπλέον το 2022, το 52% των Ελλήνων οικοδεσποτών δήλωσαν ότι οι βραχυπρόθεσμες ενοικιάσεις τούς βοήθησαν να αντιμετωπίσουν τον πληθωρισμό και να αντεπεξέλθουν οικονομικά στα καθημερινά τους έξοδα. Για περισσότερο από το ένα τρίτο, ο διαμοιρασμός κατοικίας ήταν απαραίτητος για να τα βγάλουν πέρα. Τα στοιχεία αυτά προέρχονται από εσωτερική έρευνα που διεξάγεται με περισσότερους από 1.800 οικοδεσπότες στην Airbnb στην Ελλάδα (Περίοδος Αύγουστος 2022 – Αύγουστος 2023. Περιθώριο σφάλματος +/- 2%).Συνεισφορά στην οικονομίαΟι βραχυπρόθεσμες ενοικιάσεις διευκολύνουν τους ανθρώπους να ταξιδεύουν σε όλη τη χώρα, φέρνοντας τουρισμό σε μέρη που διαφορετικά δεν θα είχαν, υποστηρίζει η Airbnb. Αυτό συνεπάγεται απτά οφέλη για τις οικογένειες, τις κοινότητες και τις τοπικές οικονομίες σε ολόκληρη τη χώρα.Το 2022, οι οικοδεσπότες και οι επισκέπτες στην Airbnb συνεισέφεραν 579 εκατομμύρια ευρώ στην ελληνική οικονομία. Πολλές τοπικές επιχειρήσεις βασίζονται σε αυτόν τον κλάδο, καθώς σχεδόν οι μισοί επισκέπτες στην Airbnb ακολουθούν τις προτάσεις ενός Έλληνα οικοδεσπότη για τις τοπικές επιχειρήσεις και τα μέρη που επισκέπτονται, τους τελευταίους δώδεκα μήνες.Στήριξαν το σπίτι τουςΤο επιπλέον εισόδημα από βραχυπρόθεσμες ενοικιάσεις βοήθησε το 48% των Ελλήνων οικοδεσποτών να στηρίξουν οικονομικά το σπίτι τους, είτε επρόκειτο για υποθήκη, είτε για έξοδα ανακαίνισης, είτε ενοικίασης μεγαλύτερου σπιτιού για να καλύψουν τις οικογενειακές τους ανάγκες. Για το 16% των Ελλήνων οικοδεσποτών ήταν μια ζωτική υποστήριξη για το εισόδημά τους, καθώς το χρησιμοποίησαν με συγκεκριμένους όρους για να αποφύγουν τον αποκλεισμό ή την έξωση.Τέλος όπως προαναφέρθηκε οι οικοδεσπότες, κατά μέσο όρο, κερδίζουν περίπου 3.700 ευρώ τον χρόνο σε επιπλέον εισόδημα. Αυτά τα χρήματα ωφελούν άμεσα τους ανθρώπους, τις οικογένειες και τις τοπικές οικονομίες τους, διασφαλίζοντας ότι τα οφέλη της φιλοξενίας φτάνουν στους ντόπιους, υποστηρίζοντας τοπικές επιχειρήσεις και θέσεις εργασίας. Το όφελος για τους καθημερινούς ανθρώπους είναι άμεσο, θετικό και σημαντικό.",https://www.tovima.gr/wp-content/uploads/2023/09/17/airbnb2.jpg,Τι έδειξε εσωτερική έρευνα που διενήργησε η Airbnb
https://www.tovima.gr/2023/09/18/finance/to-doro-mitsotaki-sto-airbnb-i-prasini-strofi-tis-coca-cola-kai-ta-10-000-xeria-pou-leipoun/,,,,,,,,,
https://www.tovima.gr/2023/09/17/finance/airbnb-oi-allages-pou-erxontai-pote-tha-katavalloun-fpa-oi-idioktites/,Airbnb: Οι αλλαγές που έρχονται – Πότε θα καταβάλλουν ΦΠΑ οι ιδιοκτήτες,17-09-2023,10:44,Οικονομία,Μαρία Βουργάνα,"Τι θα πρέπει να κάνουν οι ιδιοκτήτες ακινήτων Airbnb, τι ισχύει σήμερα.","Οι ιδιοκτήτες ακινήτων που εκμεταλλεύονται τρία ή περισσότερα ακίνητα τύπου Airbnb θα αποκτήσουν στενές επαφές με την Εφορία.Όπως εξήγγειλε από το βήμα της ΔΕΘ ο πρωθυπουργός Κυριάκος Μητσοτάκης από την 1η Ιανουαρίου 2024 το εισόδημα από βραχυχρόνια μίσθωση 3 ή περισσότερων ακινήτων θα υπόκεινται σε ΦΠΑ και στα τέλη που ισχύουν για ξενοδοχεία και ενοικιαζόμενα δωμάτια.Αυτό σημαίνει ότι οι ιδιοκτήτες που αποκτούν εισοδήματα από βραχυχρόνια μίσθωση τουλάχιστον 3 ακινήτων γίνονται επιχειρηματίες και θα πρέπει να ανοίξουν βιβλία στην Εφορία, να συστήσουν εταιρεία, να προσλάβουν λογιστή για την υποβολή των δηλώσεων ΦΠΑ, την καταχώρηση εσόδων – εξόδων στα myDATA, να αποδίδουν στο δημόσιο το ΦΠΑ και τα υπόλοιπα τέλη που καταβάλλουν σήμερα τα ξενοδοχεία και τα ενοικιαζόμενα δωμάτια όπως το τέλος διαμονής το οποίο από την Πρωτοχρονιά αυξάνεται από 0,50 – 4 ευρώ σε 1 έως 6 ευρώ με στόχο την αύξηση στα 600 ευρώ του ειδικού αποθεματικού για την αντιμετώπιση των συνεπειών από τις φυσικές καταστροφές όπως αναφέρει ο ot.gr.Τι ισχύει σήμεραΣήμερα, οι ιδιοκτήτες (φυσικά πρόσωπα) που μισθώνουν ακίνητα μέσω των πλατφορμών τύπου Airbnb απαλλάσσονται από τον ΦΠΑ και το εισόδημα που αποκτούν από τη βραχυχρόνια μίσθωση των ακινήτων φορολογείται αυτοτελώς με τους εξής συντελεστές:15% για ετήσιο εισόδημα έως 12.000 ευρώ,35% για το κλιμάκιο εισοδήματος από 12.001 έως 35.000 ευρώ και45% για μισθώματα άνω των 35.000 ευρώ.Σύμφωνα με την ισχύουσα νομοθεσία απαλλάσσονται από τον ΦΠΑ οι βραχυχρόνιες μισθώσεις ακινήτων στο πλαίσιο της οικονομίας του διαμοιρασμού, υπό τον όρο ότι κατά τη διάρκεια της μίσθωσης δεν παρέχονται από μέρους του εκμισθωτή πρόσθετες υπηρεσίες προς τους μισθωτές, ανάλογες με τις παρεχόμενες στον ξενοδοχειακό ή παρόμοιο τομέα, όπως υπηρεσίες καθαριότητας, περισυλλογής απορριμμάτων, αντικατάστασης κλινοσκεπασμάτων και λοιπών οικιακών ειδών, βοηθητικού προσωπικού και λοιπές υπηρεσίες για την περιποίηση των πελατών.Η απλή παροχή κλινοσκεπασμάτων δεν θεωρείται ως πρόσθετη παροχή υπηρεσίας κατά τα ανωτέρω, συνεπώς δεν ασκεί επιρροή στην απαλλαγή από τον ΦΠΑ. Ομοίως, το γεγονός ότι στην αξία του μισθώματος περιλαμβάνονται και λοιπές παροχές κοινής ωφέλειας, όπως το ηλεκτρικό ρεύμα, η ύδρευση, η τηλεφωνία, το ίντερνετ και οι κοινόχρηστες δαπάνες, που ως χρεώσεις επιβαρύνουν τον εκμισθωτή και στη συνέχεια μετακυλίονται στον μισθωτή, δεν αποτελεί πρόσθετη παροχή υπηρεσιών κατά την ανωτέρω έννοια και συνεπώς επίσης δεν επηρεάζεται η εφαρμογή της απαλλαγής. Αυτονόητο είναι ότι στο πλαίσιο αυτό δεν παρέχεται δικαίωμα έκπτωσης του ΦΠΑ που επιβαρύνει τις ανωτέρω δαπάνες του εκμισθωτή ή άλλες που αφορούν στο ακίνητο (όπως για εργασίες επισκευής ή συντήρησης του ακινήτου).Για λόγους ίσης μεταχείρισης, απαλλάσσονται επίσης από τον ΦΠΑ οι βραχυχρόνιες μισθώσεις ακινήτων οι οποίες ενεργούνται με τους όρους που αναφέρονται στην προηγούμενη παράγραφο για τις βραχυχρόνιες μισθώσεις ακινήτων στο πλαίσιο της οικονομίας του διαμοιρασμού, αλλά δεν ενεργούνται μέσω ψηφιακών πλατφορμών, καθώς η χρήση ή μη του διαδικτύου δεν αποτελεί κριτήριο για την εφαρμογή της απαλλαγής από τον ΦΠΑ.Η απαλλαγή από τον ΦΠΑ καταλαμβάνει τόσο τα φυσικά όσο και τα νομικά πρόσωπα που προβαίνουν στις εκμισθώσεις αυτές, με την επισήμανση ότι, τα φυσικά πρόσωπα που πραγματοποιούν απαλλασσόμενες μισθώσεις ακινήτων, απαλλάσσονται από την υποχρέωση έναρξης εργασιών για τη λήψη ΑΦΜ/ΦΠΑ και μόνο για τις πράξεις αυτές, ενώ τα νομικά πρόσωπα υποχρεούνται σε έναρξη εργασιών.Σε περίπτωση, ωστόσο, που κατά τη διάρκεια της βραχυχρόνιας μίσθωσης του ακινήτου (εντός ή εκτός του πλαισίου της οικονομίας του διαμοιρασμού) παρέχονται εκ μέρους του εκμισθωτή και πρόσθετες υπηρεσίες για την περιποίηση των πελατών, οι οποίες είναι αντίστοιχες με τις παρεχόμενες στον ξενοδοχειακό ή παρόμοιο τομέα, το συνολικό αντίτιμο που καταβάλλεται δεν απαλλάσσεται, αλλά υπάγεται στον ΦΠΑ, καθώς θεωρείται ότι πρόκειται για παροχή υπηρεσιών διαμονής, οι οποίες υπόκεινται στον μειωμένο συντελεστή ΦΠΑ (13%), με δικαίωμα έκπτωσης του ΦΠΑ των σχετικών δαπανών.",https://www.tovima.gr/wp-content/uploads/2023/09/17/AIRBNB.jpg,"Τι θα πρέπει να κάνουν οι ιδιοκτήτες ακινήτων Airbnb, τι ισχύει σήμερα."
https://www.ot.gr/2023/07/27/il-postino/broxi-akyroseon-sta-airbnb-tis-rodou-kai-poso-ftoxyne-i-cocomat-stin-akropoli/,,,,,,,,,
https://www.tovima.gr/2023/07/12/finance/airbnb-ti-anazitoun-fetos-to-kalokairi-oi-ellines/,Airbnb: Τι αναζητούν φέτος το καλοκαίρι οι Έλληνες,12-07-2023,13:24,Οικονομία,Newsroom,Τι δείχνουν τα στοιχεία κρατήσεων που επεξεργάστηκε η Airbnb.,"Αύξηση περισσότερο από 70% σε  σχέση με πέρσι παρουσιάζουν οι καλοκαιρινές ανζητήσεις Ελλήνων στην πλατφόρμα Airbnb, με έναν στους 7 που κάνει κράτηση να πραγματοποιεί 28 ή περισσότερες διανυκτερεύσεις.Αυτό προκύπτει από τα στοιχεία που επεξεργάστηκε η Airbnb σκιαγραφώντας το προφίλ των ελλήνων ταξιδιωτών για τη φετινή καλοκαιρινή σεζόν και τους προτιμώμενους προορισμούς όπως φαίνονται από τις αναζητήσεις.«Είναι μια συναρπαστική στιγμή για να δούμε πώς ταξιδεύουν οι Έλληνες: οι άνθρωποι θέλουν να ταξιδεύουν περισσότερο από ποτέ γιατί αποζητούν τη σύνδεση. Μετά από χρόνια απομόνωσης, οι άνθρωποι επιδιώκουν να συνδεθούν ξανά. Όχι μόνο παρατηρούμε σημαντική αύξηση στους Έλληνες ταξιδιώτες που αναζητούν στην Airbnb τις καλοκαιρινές τους διακοπές, αλλά βλέπουμε επίσης μια εξέλιξη στον τρόπο με τον οποίο οι Έλληνες επισκέπτες ταξιδεύουν – μένουν περισσότερο, αναζητούν οικονομικά προσιτές επιλογές και εξερευνούν νέους προορισμούς» – δήλωσε ο Giacomo Trovato, Country Manager της Airbnb για τη Νοτιοανατολική Ευρώπη.Οι πιο δημοφιλείς επιλογές στη λίστα επιθυμιών για τους ΈλληνεςΟι πιο δημοφιλείς επιλογές διαμονής στη λίστα επιθυμιών καταδεικνύουν τις μοναδικές και αγαπημένες ιδιοκτησίες που έχουν ξεχωρίσει οι ταξιδιώτες για τις ερχόμενες διακοπές τους.Ακολουθούν οι δέκα κορυφαίες διαμονές εσωτερικού στις λίστες επιθυμιών από Έλληνες επισκέπτες στην Airbnb.Τα 10 πιο επιθυμητά καταλύματα στην Ελλάδα:Υπόσκαφο σπίτι, ΣαντορίνηΠηγή: AirbnbΒίλα με πισίνα, Αποκόρωνας, ΧανιάΠηγή: AirbnbΒίλα, Κάθισμα ΛευκάδαςΠηγή: AirbnbΒίλα, ΚεφαλονιάΠηγή: AirbnbΠεριστερώνας, ΤήνοςΠηγή: AirbnbΣουίτα με πισίνα, ΣαντορίνηΠηγή: AirbnbΒίλα, Μαλεβίζι, ΧανιάΠηγή: AirbnbΒίλα με πισίνα, ΣαντορίνηΠηγή: AirbnbΚατοικία, ΜύκονοςΠηγή: AirbnbΚατοικία, ΛέροςΟι τάσεις για τους πιο οικονομικά προσιτούς ελληνικούς καλοκαιρινούς προορισμούςΜε βάση τη σημαντική αύξηση του όγκου αναζητήσεων για καλοκαιρινές διαμονές φαίνεται ότι η Ελλάδα αναδεικνύεται σε οικονομικά προσιτό προορισμό για την ερχόμενη περίοδο διακοπών.Ακολουθούν οι τάσεις για τους πιο οικονομικά προσιτούς προορισμούς στην Ελλάδα, όπου μπορείτε να ξοδέψετε λιγότερα από 100 δολάρια τη βραδιά:Καλλιθέα, ΑττικήΧίοςΠαγγαίο, Βόρεια Μακεδονία & ΘράκηΔήμος Νεάπολης – Συκεών, Κεντρική ΜακεδονίαΕρμούπολη, ΣύροςΙκαρίαΚωςΛευκάδαΘεσσαλονίκηΘερμαϊκόςΟι ταξιδιώτες από την Ελλάδα συνεχίζουν να μένουν περισσότεροΠερισσότερες από 1 στις 7 κρατήσεις για διανυκτέρευση που πραγματοποιήθηκαν από Έλληνες ταξιδιώτες το πρώτο τρίμηνο του έτους ήταν για 28 ημέρες ή περισσότερες, καθώς οι Έλληνες επισκέπτες υιοθετούμε μια νέα ελευθερία στον τρόπο που ζούμε και ταξιδεύουμε, διαπιστώνει η airbnb.",https://www.tovima.gr/wp-content/uploads/2023/07/12/OIA-SANTORINIshutterstock_1348970897-scaled.jpg,Τι δείχνουν τα στοιχεία κρατήσεων που επεξεργάστηκε η Airbnb.
https://www.ot.gr/2023/06/20/il-postino/oi-protes-akyroseis-sta-airbnb-to-diplo-xtypima-tis-jp-morgan-kai-i-diethnis-ton-kefalaiagoron-stin-athina/,,,,,,,,,
https://www.ot.gr/2023/05/29/il-postino/ta-antipoina-hilton-marriot-sto-airbnb-oi-106-tyxeroi-ellines-kai-ti-allo-psaxnei-to-cvc-sti-dei/,,,,,,,,,
https://www.ot.gr/2023/05/12/il-postino/to-paradokso-me-to-airbnb-to-daxtylidi-tou-retsou-kai-i-nea-anatropi-me-tin-xropei/,,,,,,,,,
https://www.ot.gr/2023/05/04/il-postino/h-prasini-strofi-tou-airbnb-i-kokkini-grammi-tou-tsopani-kai-to-tampou-tis-lidl/,,,,,,,,,
https://www.ot.gr/2023/04/26/il-postino/mia-enosi-aksias-11-dis-i-protomagia-tou-grigori-sto-zappeio-kai-to-elliniko-airbnb-me-ena-klik/,,,,,,,,,
https://www.tovima.gr/2023/04/10/international/airbnb-in-greece-which-properties-on-the-islands-do-foreigners-prefer/,Airbnb in Greece: Which properties on the islands do foreigners prefer?,10-04-2023,12:08,International,Newsroom,The best year ever for Airbnb bookings is forecast,"Bookings for Airbnb-type accommodation in the tourist areas of Greece are “on fire”.Once again, Greece is among the first countries in Europe with a spectacular increase in bookings in short-term rental accommodation.This year’s Airbnb season is on the riseThe summer of 2023 is shaping up to be a record year for Airbnb accommodations.Foreign and domestic tourism are picking up speed with the summer season starting explosively.Crete, Rhodes, Mykonos, Santorini, Corfu, Kefalonia, Zakynthos are the first to close, not to mention other lesser known destinations such as Syros and Karpathos.Market sources speaking to OT report that the year has started strongly for short-term rental accommodation and by all indications it is already much better than the same period in 2019. Bookings for the summer are on an upward trajectory.Regarding the profile of tourists who will visit our country, at the top of the list are English, German, French, Italian, while there are reservations for Turkey.Regarding the cost of overnight stays on Airbnb, it is estimated on average from 50 to 130 euros per night depending on the type of property and the services it provides.EstimatesAirDNA predicts a strong spring and an even stronger summer season for the short-term rental industry, with demand growth of 32.8% year-on-year and 24.5% compared to 2019, and all but one of the top 20 countries (with Denmark being the exception) – tends towards a double-digit increase in total nights spent between March and August.Travelers are more than eager to secure their summer accommodations, with bookings for June, July, and August up more than 30% compared to 2019.Greece in particular is seeing the fifth highest growth for the next six months, with over 50% increase in overnight stays for the summer compared to the same period last year.It is noted that last year Greece was in fourth place among the total of twenty European countries. Hungary had the strongest recovery, with 62.1% more overnight stays than in 2021, followed by Portugal (60.2%) and Norway (59.4%). Greece had an increase rate of close to 57%.",https://www.tovima.gr/wp-content/uploads/2023/04/10/airbnb-1.jpg,The best year ever for Airbnb bookings is forecast
https://www.tovima.gr/2022/12/22/finance/airbnb-prepei-na-parexei-plirofories-stis-forologikes-arxes/,Airbnb: Πρέπει να παρέχει πληροφορίες στις φορολογικές αρχές,22-12-2022,15:20,Οικονομία,Newsroom,Τι αναφέρει η απόφαση του ευρωπαϊκού δικαστηρίου,"Η εταιρεία παροχής υπηρεσιών βραχυπρόθεσμης διαμονής Airbnb θα πρέπει να παρέχει πληροφορίες στα συμβόλαια ενοικίασης στις φορολογικές αρχές και να παρακρατεί φόρο βάσει του εθνικού φορολογικού καθεστώτος, αποφάσισε την Πέμπτη το ανώτατο δικαστήριο της Ευρωπαϊκής Ένωσης.Η απόφαση έρχεται ως απάντηση στην αμφισβήτηση της Airbnb σε ιταλικό νόμο του 2017 που απαιτεί από την Airbnb και άλλους ιστότοπους βραχυπρόθεσμης ενοικίασης να διαβιβάζουν πληροφορίες από τις συμβάσεις ενοικίασης στις φορολογικές αρχές και να παρακρατούν το 21% από το εισόδημα από ενοίκια και να το καταβάλλουν στις φορολογικές αρχές .Airbnb: Στα… άκρα η κόντρα – Απειλούν να «κατεβάσουν ρολά» οι ιδιοκτήτες ακινήτωνΤι αναφέρει η απόφασηΗ Airbnb Ireland UC και η Airbnb Payments UK Ltd, οι οποίες ανήκουν στον παγκόσμιο όμιλο Airbnb, άσκησαν προσφυγή ζητώντας την ακύρωση της αποφάσεως του διευθυντή της φορολογικής αρχής περί εφαρμογής του νέου φορολογικού καθεστώτος.Το Consiglio di Stato (Συμβούλιο της Επικρατείας), ενώπιον του οποίου η Airbnb άσκησε αναίρεση κατά της αποφάσεως με την οποία απορρίφθηκε η προσφυγή της, ζήτησε από το Δικαστήριο να ερμηνεύσει διάφορες διατάξεις του δικαίου της Ένωσης σε σχέση με τις υποχρεώσεις που επιβάλλει η εθνική νομοθεσία στους μεσάζοντες βραχυχρόνιων μισθώσεων.«Εφόσον εισπράττουν τα μισθώματα ή μεσολαβούν κατά την είσπραξή τους, τα πρόσωπα που ασκούν κτηματομεσιτική δραστηριότητα πρέπει να προβαίνουν, ως εισπράκτορες του φόρου, στην ανωτέρω παρακράτηση επί του ποσού των μισθωμάτων και να καταθέτουν το σχετικό ποσό στο Δημόσιο Ταμείο» τονίζεται στην απόφαση.«Η νομοθεσία της ΕΕ δεν αποκλείει την απαίτηση συλλογής πληροφοριών ή παρακράτησης φόρου στο πλαίσιο ενός εθνικού φορολογικού καθεστώτος», ανέφερε το δικαστήριο της ΕΕ σε ανακοίνωσή του. «Ωστόσο, η υποχρέωση διορισμού φορολογικού αντιπροσώπου συνιστά δυσανάλογο περιορισμό στην ελευθερία παροχής υπηρεσιών», πρόσθεσε.Αναλυτικά η απόφασηΒραχυχρόνιες μισθώσεις: το δίκαιο της Ένωσης δεν αντιτίθεται ούτε στην υποχρέωση συλλογής πληροφοριών ούτε στην παρακράτηση του φόρου τις οποίες επιβάλλει εθνικό φορολογικό καθεστώςΑντιθέτως, η υποχρέωση διορισμού φορολογικού αντιπροσώπου αποτελεί δυσανάλογο περιορισμό στην ελεύθερη παροχή υπηρεσιώνΗ Airbnb είναι παγκόσμιος όμιλος που διαχειρίζεται την ομώνυμη διαδικτυακή πύλη κτηματομεσιτικών υπηρεσιών, η οποία διευκολύνει την επαφή μεταξύ, αφενός, εκμισθωτών που διαθέτουν καταλύματα και, αφετέρου, προσώπων που αναζητούν καταλύματα. Η Airbnb εισπράττει από τον πελάτη την πληρωμή για τη διάθεση του καταλύματος πριν από την έναρξη της μίσθωσης και διαβιβάζει το σχετικό ποσό στον εκμισθωτή, εφόσον δεν υπάρξει οποιαδήποτε αμφισβήτηση εκ μέρους του μισθωτή.Με ιταλικό νόμο του 2017 θεσπίστηκε νέο φορολογικό καθεστώς για τις βραχυχρόνιες μισθώσεις που δεν συνάπτονται στο πλαίσιο εμπορικής δραστηριότητας. Αυτός ο νόμος εφαρμόζεται στις συμβάσεις μισθώσεως ακινήτων προοριζόμενων για κατοικία, τα οποία εκμισθώνονται για μέγιστη διάρκεια 30 ημερών από πρόσωπα που ενεργούν εκτός εμπορικής δραστηριότητας, οι δε συμβάσεις συνάπτονται είτε απευθείας με τους μισθωτές είτε με τη συνδρομή προσώπων που παρέχουν κτηματομεσιτικές υπηρεσίες, συμπεριλαμβανομένων εκείνων που διαχειρίζονται διαδικτυακές πύλες όπως η Airbnb.Υπόκεινται σε παρακράτηση τα εισοδήματαΑπό 1ης Ιουνίου 2017, τα εισοδήματα από τέτοιες μισθώσεις υπόκεινται σε παρακράτηση ύψους 21 % στην πηγή, εφόσον οι κύριοι των ακινήτων έχουν επιλέξει τον εν λόγω προνομιακό συντελεστή, τα δε στοιχεία σχετικά με τις συμβάσεις μισθώσεως πρέπει να διαβιβάζονται στη φορολογική αρχή.Εφόσον εισπράττουν τα μισθώματα ή μεσολαβούν κατά την είσπραξή τους, τα πρόσωπα που ασκούν κτηματομεσιτική δραστηριότητα πρέπει να προβαίνουν, ως εισπράκτορες του φόρου, στην ανωτέρω παρακράτηση επί του ποσού των μισθωμάτων και να καταθέτουν το σχετικό ποσό στο Δημόσιο Ταμείο. Τα πρόσωπα που δεν κατοικούν ή εδρεύουν στην Ιταλία και δεν διαθέτουν μόνιμη εγκατάσταση στο εν λόγω κράτος έχουν την υποχρέωση να διορίσουν φορολογικό αντιπρόσωπο ως υπεύθυνο για τον φόρο.Προσφυγή για ακύρωση αποφάσεωςΗ Airbnb Ireland UC και η Airbnb Payments UK Ltd, οι οποίες ανήκουν στον παγκόσμιο όμιλο Airbnb, άσκησαν προσφυγή ζητώντας την ακύρωση της αποφάσεως του διευθυντή της φορολογικής αρχής περί εφαρμογής του νέου φορολογικού καθεστώτος. Το Consiglio di Stato (Συμβούλιο της Επικρατείας), ενώπιον του οποίου η Airbnb άσκησε αναίρεση κατά της αποφάσεως με την οποία απορρίφθηκε η προσφυγή της, ζήτησε από το Δικαστήριο να ερμηνεύσει διάφορες διατάξεις του δικαίου της Ένωσης σε σχέση με τις υποχρεώσεις που επιβάλλει η εθνική νομοθεσία στους μεσάζοντες βραχυχρόνιων μισθώσεων.Με τη σημερινή του απόφαση, το Δικαστήριο διαπιστώνει ότι οι τρεις υποχρεώσεις που θεσπίστηκαν το 2017 στο ιταλικό δίκαιο εμπίπτουν στον φορολογικό τομέα και, κατά συνέπεια, εξαιρούνται από το πεδίο εφαρμογής των οδηγιών που επικαλέστηκε η Airbnb.Τα τρία επίμαχα μέτραΓια τον λόγο αυτόν, το Δικαστήριο εξετάζει τη νομιμότητα των τριών επίμαχων μέτρων αποκλειστικά υπό το πρίσμα της απαγορεύσεως των περιορισμών στην ελεύθερη παροχή των υπηρεσιών στο εσωτερικό της Ένωσης, η οποία προβλέπεται στο άρθρο 56 ΣΛΕΕ.Πρώτον, επισημαίνει ότι η υποχρέωση συλλογής και κοινοποιήσεως στις φορολογικές αρχές των στοιχείων σχετικά με τις συμβάσεις μισθώσεως που συνήφθησαν κατόπιν κτηματομεσιτικής διαμεσολαβήσεως επιβάλλεται σε όλους τους τρίτους, ανεξαρτήτως του εάν πρόκειται για φυσικά ή για νομικά πρόσωπα, του εάν τα πρόσωπα αυτά κατοικούν, εδρεύουν ή είναι εγκατεστημένα  στην Ιταλία, και του εάν τα πρόσωπα αυτά μεσολαβούν με ψηφιακό ή άλλο τρόπο. Εκ των ανωτέρω το Δικαστήριο συνάγει, στηριζόμενο σε παλαιότερη νομολογία του 1, ότι η επιβολή τέτοιας υποχρέωσης δεν προσκρούει στην απαγόρευση του άρθρου 56 ΣΛΕΕ, δεδομένου ότι ισχύει για όλους τους επιχειρηματίες που δραστηριοποιούνται στην εθνική επικράτεια.Δεύτερον, η υποχρέωση παρακρατήσεως του φόρου στην πηγή επίσης επιβάλλεται τόσο στους παρόχους κτηματομεσιτικών υπηρεσιών που είναι εγκατεστημένοι σε άλλο κράτος μέλος και όχι στην Ιταλία, όσο και στις επιχειρήσεις που έχουν μόνιμη εγκατάσταση στο εν λόγω κράτος μέλος.Συνεπώς, κατά το Δικαστήριο, δεν είναι δυνατόν να θεωρηθεί ότι η υποχρέωση αυτή απαγορεύει, παρεμποδίζει ή καθιστά λιγότερο ελκυστική την ελεύθερη παροχή υπηρεσιών.Αντιθέτως, τρίτον, η υποχρέωση διορισμού φορολογικού αντιπροσώπου στην Ιταλία βαρύνει αποκλειστικώς ορισμένους παρόχους κτηματομεσιτικών υπηρεσιών που δεν διαθέτουν μόνιμη εγκατάσταση στην Ιταλία.Δεδομένου ότι η υποχρέωση αυτή τους επιβάλλει να προβαίνουν σε ορισμένες διατυπώσεις καθώς και να επωμίζονται το κόστος της αμοιβής του αντιπροσώπου, τέτοιου είδους δεσμεύσεις δημιουργούν για τους εν λόγω οικονομικούς φορείς επιβάρυνση η οποία ενδέχεται να τους αποτρέψει από την παροχή κτηματομεσιτικών υπηρεσιών στην Ιταλία και, εν πάση περιπτώσει, από την παροχή των υπηρεσιών αυτών με τους όρους που οι ίδιοι επιθυμούν.Κατά συνέπεια, η ως άνω υποχρέωση πρέπει να θεωρηθεί ως περιορισμός στην ελεύθερη παροχή των υπηρεσιών ο οποίος απαγορεύεται, καταρχήν, από το άρθρο 56 ΣΛΕΕ. Το εν λόγω φορολογικό μέτρο, καίτοι επιδιώκει τον θεμιτό σκοπό της διασφαλίσεως της εισπράξεως του φόρου, ο οποίος δύναται να δικαιολογήσει περιορισμούς στην ελεύθερη παροχή των υπηρεσιών, υπερβαίνει εντούτοις το αναγκαίο για την επίτευξη του σκοπού αυτού μέτρο.Πού εφαρμόζεται το μέτροΠράγματι, το συγκεκριμένο φορολογικό μέτρο εφαρμόζεται αδιακρίτως στο σύνολο των παρόχων κτηματομεσιτικών υπηρεσιών που δεν διαθέτουν μόνιμη εγκατάσταση στην Ιταλία και οι οποίοι επέλεξαν, στο πλαίσιο των υπηρεσιών που παρέχουν, να εισπράττουν τα μισθώματα ή τις αντιπαροχές σχετικά με τις συμβάσεις που καλύπτονται από το φορολογικό καθεστώς του 2017, ή να μεσολαβούν κατά την καταβολή των μισθωμάτων ή των αντιπαροχών.Ωστόσο, το μέτρο αυτό εφαρμόζεται χωρίς να προβλέπεται διάκριση αναλόγως, παραδείγματος χάρη, του όγκου των φορολογικών εσόδων που έχουν παρακρατηθεί ή μπορούν να παρακρατηθούν σε ετήσια βάση για λογαριασμό του Δημοσίου Ταμείου.Επιπροσθέτως, το γεγονός ότι η φορολογική αρχή έχει ήδη στη διάθεσή της πληροφορίες που της διαβιβάστηκαν σχετικά με τους φορολογούμενους δύναται να διευκολύνει τον έλεγχό της και ως εκ τούτου ενισχύει τη διαπίστωση ότι η υποχρέωση διορισμού φορολογικού αντιπροσώπου δεν έχει αναλογικό χαρακτήρα. Επομένως, η υποχρέωση διορισμού φορολογικού αντιπροσώπου αντιβαίνει στο άρθρο 56 ΣΛΕΕ.Πηγή: ΟΤ.GR",https://www.tovima.gr/wp-content/uploads/2022/11/15/airbnb-1-768x512.jpg,Τι αναφέρει η απόφαση του ευρωπαϊκού δικαστηρίου
https://www.tovima.gr/2022/12/18/finance/airbnb-sta-akra-i-kontra-apeiloun-na-katevasoun-rola-oi-idioktites-akiniton/,Airbnb: Στα… άκρα η κόντρα – Απειλούν να «κατεβάσουν ρολά» οι ιδιοκτήτες ακινήτων,18-12-2022,18:55,Οικονομία,Newsroom,Τα μέλη του Πανελληνίου Συνδέσμου Διαχειριστών Ακινήτων εξετάζουν το ενδεχόμενο να κλείσουν το ημερολόγιο κρατήσεων τη Μεγάλη Εβδομάδα και εάν παραστεί ανάγκη και τον Δεκαπενταύγουστο…,"Αποφασισμένοι να φθάσουν στα… άκρα για να αποτρέψουν μια δυσμενή για τον κλάδο τους ρύθμιση εμφανίζονται οι ιδιοκτήτες και οι διαχειριστές ακινήτων που εμπλέκονται στην βραχυχρόνια μίσθωση (Airbnb).Airbnb: Σε φορο-ελεγκτικό κλοιό 130.000 ακίνηταΑυτό τουλάχιστον προκύπτει απ’ όσα αποφάσισαν τα μέλη του Πανελληνίου Συνδέσμου Διαχειριστών Ακινήτων (ΠΑΣΥΔΑ) κατά την τρίωρη συνεδρίασή τους σε αίθουσα του Επαγγελματικού Επιμελητηρίου Αθηνών για τον τρόπο αντίδρασης στις κυοφορούμενες αλλαγές στον κλάδο.Κλειστά Πάσχα και Δεκαπενταύγουστο;Ειδικότερα, σύμφωνα με πληροφορίες τα μέλη του ΠΑΣΥΔΑ εξετάζουν το ενδεχόμενο να κλείσουν το ημερολόγιο κρατήσεων τη Μεγάλη Εβδομάδα του Πάσχα, και εάν παραστεί ανάγκη και τον Δεκαπενταύγουστο, σε περίπτωση που κυβέρνηση προχωρήσει στην αλλαγή του θεσμικού πλαισίου για την βραχυχρόνια μίσθωση με βάση τις προτάσεις των ξενοδόχων.Επίσης, σκέφτονται να ζητήσουν απ’ όλα τα πολιτικά κόμματα να τοποθετηθούν επίσημα για τη ρύθμιση της βραχυχρόνιας μίσθωσης πριν από τις εθνικές εκλογές ενώ κάτι ανάλογο θα ζητήσουν και από τους υποψήφιους δημάρχους ενόψει των επερχόμενων δημοτικών εκλογών του 2024.Τα παραπάνω θα τεθούν στην κρίση των ιδιοκτητών και των διαχειριστών ακινήτων βραχυχρόνιας μίσθωσης σε δημοψήφισμα που αναμένεται να διεξαχθεί στο Διαδίκτυο. Στη συνέχεια και ανάλογα με το αποτέλεσμα της ψηφοφορίας θα ληφθούν οι τελικές αποφάσεις.Τι ζητάνε οι διαχειριστές και ιδιοκτήτεςΠηγές της ΠΑΣΥΔΑ θεωρούν πως το υπάρχον νομοθετικό πλαίσιο είναι επαρκές και λειτουργεί ικανοποιητικά, ενώ αρνούνται ότι λειτουργούν αθέμιτα σε βάρος των ξενοδόχων, ούτε πως φοροδιαφεύγουν. Αντιτείνουν μάλιστα ότι οι πληρότητες των ξενοδοχείων παραμένουν υψηλές, παρ’ όλη την ανάπτυξη της βραχυχρόνιας μίσθωσης και επαναλαμβάνουν πως συμβάλλουν καθοριστικά στην άνοδο του ελληνικού τουρισμού.Μάλιστα, για το θέμα της φοροδιαφυγής υποστηρίζουν πως ελέγχονται εξονυχιστικά από την ΑΑΔΕ, η οποία κάνει εκτεταμένες διασταυρώσεις των κρατήσεων που δηλώνονται σε Airbnb και Booking, τονίζοντας παράλληλα πως ισχυρό αντικίνητρο στη φοροδιαφυγή είναι τα «τσουχτερά» πρόστιμα σε όσους ιδιοκτήτες πιαστούν χωρίς αριθμό μητρώου (ΑΜΑ). Τα οποία φθάνουν μέχρι και 5.000 ευρώ.Ξεκαθαρίζουν ότι σε περίπτωση που η κυβέρνηση επιμείνει να προχωρήσει σε κάποια περαιτέρω ρύθμιση του πλαισίου και να καλύψει πιθανά κενά που υπάρχουν, όπως οι κανονισμοί ασφαλείας είναι ανοιχτοί να συμβάλουν στο διάλογο για την βελτίωσή του. «Θέλουμε να μας ακούσουν προτού λάβουν τις τελικές αποφάσεις. Ζητάμε μια συνάντηση με το υπουργείο Οικονομικών για να καταθέσουμε τις προτάσεις μας…», σημειώνουν πηγές της ΠΑΣΥΔΑ.Να σημειωθεί πως ο ΠΑΣΥΔΑ αριθμεί σήμερα περίπου 6.000 μέλη σε όλη την Ελλάδα. Υπολογίζεται πως περίπου 150.000 ακίνητα με 500.000 δωμάτια σε όλη την Ελλάδα λειτουργούν σήμερα σε καθεστώς βραχυχρόνιας μίσθωσης…Τι λένε οι ξενοδόχοιΣτον αντίποδα, οι ξενοδόχοι ισχυρίζονται ότι το φαινόμενο της βραχυχρόνιας μίσθωσης «γιγαντώθηκε μέσα σε μια γκρίζα ζώνη, χωρίς κανόνες, χωρίς ελέγχους, χωρίς πιστοποιήσεις, με «μαύρη εργασία» και πρακτικές παραοικονομίας», επισημαίνοντας πως χρειάζεται άμεση παρέμβαση της Πολιτείας για μια δίκαιη ρύθμιση.Έχουν καταθέσει μάλιστα δέσμη προτάσεων που βασίζεται σε 7 άξονες, οι οποίοι περιλαμβάνουν μεταξύ άλλων χρονικούς περιορισμούς (ανώτατο όριο 90 ημερών ετησίως για όλη την χώρα), ανώτατο όριο στον αριθμό ακινήτων ανά εκμισθωτή/υπεκμισθωτή (δύο ακίνητα κατ’ ανώτατο όριο ανά εκμισθωτή/υπεκμισθωτή, ο οποίος είναι φυσικό και όχι νομικό πρόσωπο), θεσμοθέτηση ελάχιστων τεχνικών και λειτουργικών προδιαγραφών και εφαρμογή συστήματος ελέγχων και επιβολής κυρώσεων.Πηγή: ΟΤ",https://www.tovima.gr/wp-content/uploads/2021/11/18/22555575_EV_SM_100815_ATHINA_POLYKATOIKIES7.jpg,Τα μέλη του Πανελληνίου Συνδέσμου Διαχειριστών Ακινήτων εξετάζουν το ενδεχόμενο να κλείσουν το ημερολόγιο κρατήσεων τη Μεγάλη Εβδομάδα και εάν παραστεί ανάγκη και τον Δεκαπενταύγουστο…
https://www.tovima.gr/2022/11/18/finance/airbnb-se-foro-elegktiko-kloio-130-000-akinita/,Airbnb: Σε φορο-ελεγκτικό κλοιό 130.000 ακίνητα,18-11-2022,09:50,Οικονομία,Newsroom,"Στο στόχαστρο και όσοι ενοικιάζουν ακίνητα μέσω Facebook και Instagram. Από ελεγκτικό κόσκινο φορολογικές δηλώσεις, πιστωτικές κάρτες, τραπεζικοί λογαριασμοί","Μετά την «έκρηξη» κρατήσεων και εισπράξεων που καταγράφεται φέτος στην «αγορά» των Αirbnb, η ΑΑΔΕ δρομολογεί μπαράζ ηλεκτρονικών ελέγχων και διασταυρώσεων σε φορολογούμενους που εισπράττουν εισοδήματα από την εκμίσθωση 130.000 ακινήτων.Από ελεγκτικό θα περάσουν φορολογικές δηλώσεις, στοιχεία από τις πλατφόρμες Airbnb, Booking.com, VRBO αλλά και πιστωτικές κάρτες και τραπεζικοί λογαριασμοί με  στόχο την αποκάλυψη «κρυφών» εισοδημάτων.Στο «μάτι» του φοροελεγκτικού μηχανισμού μπαίνουν και όσοι νοικιάζουν τα ακίνητά τους μέσω καταχωρήσεων σε Facebook και Instagram. Για τις μισθώσεις αυτές, δεν απαιτείται η δήλωση των ακινήτων στο Μητρώο Βραχυχρόνιας Μίσθωσης της ΑΑΔΕ αλλά θα πρέπει να υποβάλλονται οι σχετικές δηλώσεις μίσθωσης ακινήτων και να δηλώνονται τα μισθώματα που εισπράττονται στη φορολογική δήλωση.Διαβάστε επίσης: Μίσθωση τύπου Airbnb vs μακροχρόνιας – Kρας τεστ τιμών [Πίνακας]Οι ελεγκτές αναζητούν όσους εκμισθώνουν ακίνητα αλλά «κρύβουν» από την Εφορία τα εισοδήματα που εισπράττουν ή δηλώνουν μικρότερα ποσά για να γλιτώσουν φόρο.Στο «σκάνερ» της ΑΑΔΕ θα βρεθούν αρχικά οι ιδιοκτήτες και διαχειριστές ακινήτων τύπου Airbnb που δεν  έχουν δηλώσει τον Αριθμό Μητρώου Ακινήτου (ΑΜΑ) στις ηλεκτρονικές πλατφόρμες βραχυχρόνιων μισθώσεων όπου γίνονται οι κρατήσεις των ακινήτων ή έχουν δηλώσει λανθασμένα στοιχεία για τα ακίνητά τους.Αμέσως μετά  θα ακολουθήσει φορολογικός έλεγχος  στα εισοδήματα  που έχουν δηλώσει οι ιδιοκτήτες ακινήτων βραχυχρόνιας μίσθωσης. Η ΑΑΔΕ θα διασταυρώσει τα στοιχεία που αποστέλλουν οι ηλεκτρονικές πλατφόρμες βραχυχρόνιας μίσθωσης  με τα εισοδήματα που έχουν εμφανίσει οι φορολογούμενοι στις φορολογικές δηλώσεις και συγκεκριμένα στο έντυπο Ε2.Πρόστιμο 5.000 ευρώ Στις περιπτώσεις που διαπιστωθεί ότι τα ακίνητα είτε δεν έχουν δηλωθεί στο «Μητρώο Ακινήτων Βραχυχρόνιας Διαμονής» είτε αναρτήθηκαν σε ψηφιακές πλατφόρμες χωρίς εμφανή αναγραφή του Αριθμού Μητρώου Ακινήτου (ΑΜΑ) Βραχυχρόνιας Διαμονής ή του Ειδικού Σήματος Λειτουργίας (ΕΣΛ) ή του Μοναδικού Αριθμού Γνωστοποίησης (ΜΑΓ), τότε αποστέλλονται στις Δ.Ο.Υ. τα στοιχεία των ακινήτων και των διαχειριστών. Για τους φορο-παραβάτες η Εφορία θα ράψει «κουστούμι» έξτρα φόρων και προστίμων που φθάνουν τις 5.000 ευρώ.Τα «ραβασάκια»Με τα ραβασάκια που θα στείλει η ΑΑΔΕ θα ζητάει την άμεση συμμόρφωση των φορολογούμενων. Όσοι δεν προβούν στις απαραίτητες διορθώσεις, είτε  δηλώνοντας τον ΑΜΑ ή διευθετώντας τυχόν  λάθη και παραλείψεις στα στοιχεία των ακινήτων τους εκτός από την επιβολή του προστίμου των 5.000 ευρώ θα δουν το ακίνητό τους να διαγράφεται από τις  ψηφιακές πλατφόρμες στις οποίες έχουν αναρτήσει και εκμεταλλεύονται τα ακίνητα τους.Οι φορο-καμπάνες για τα Airbnb αναμένεται να επανεξεταστούν στο πλαίσιο της επικείμενης νομοθετικής παρέμβασης στους κανόνες για τις βραχυχρόνιες μισθώσεις σε συνδυασμό με αλλαγές στον τρόπο φορολόγησης, η οποία προωθείται από κοινού από τα υπουργεία Τουρισμού και Οικονομικών. Τα ανώτατα χρονικά όρια συμμετοχής ενός ακινήτου στο μοντέλο των βραχυχρόνιων μισθώσεων ( ανώτατο όριο 90 ημερών το οποίο θα μειώνεται σε 60 ημέρες σε συγκεκριμένες περιοχές ζητούν οι ξενοδόχοι) εξετάζεται να συνδεθούν με τη φορολογική αντιμετώπιση των σχετικών εσόδων.Αντιδράσεις ιδιοκτητώνΗ ΠΟΜΙΔΑ μαζί με τον Σύνδεσμο Εταιριών Βραχυχρόνιας Μίσθωσης Ακινήτων Ελλάδος απέστειλαν επιστολή στον Πρωθυπουργό και τους συναρμόδιους υπουργούς στην οποία τονίζουν ότι τα μέτρα που προωθούνται για νομοθέτηση κατά της βραχυχρόνιας μίσθωσης οδηγούν όχι σε ρύθμιση, αλλά σε πλήρη οικονομικό «στραγγαλισμό» των ιδιοκτητών ακινήτων, των διαχειριστών της, των υπαλλήλων και των οικογενειών τους αλλά και προμηθευτών, επιχειρηματιών, καταστηματαρχών και των τοπικών κοινωνιών της χώρας μας. Ιδιοκτήτες ακινήτων και εκπρόσωποι των βραχυχρόνιων μισθώσεων ακινήτων ζητούν «να πραγματοποιηθεί διάλογος πριν είναι αργά, για μια ρύθμιση που δεν θα αποβλέπει μονομερώς στα συμφέροντα των ξενοδόχων αλλά στο γενικότερο συμφέρον της χώρας και της κοινωνίας της, ώστε να βγούμε όλοι κερδισμένοι, και πρώτα απ΄όλα ο τουρισμός της χώρας μας».Σύμφωνα με την ΠΟΜΙΔΑ:        Οι περιορισμοί στις διανυκτερεύσεις θα χτυπήσουν το τουριστικό προϊόν της χώρας και θα εξωθήσουν τους επιτυχημένους του χώρου στην παραοικονομία και τη φοροδιαφυγή.        Το δικαίωμα των Δήμων να καθορίζουν ανώτατο ποσοστό κατοικιών για βραχυχρόνια μίσθωση θα μπορούσε να έχει λογική μόνον αν συνυπολογίζονται και οι κενές κατοικίες.        Το δικαίωμα των γενικών συνελεύσεων των πολυκατοικιών να αποφασίζουν αν θα επιτρέψουν τη βραχυχρόνια μίσθωση, όταν αυτή δεν απαγορεύεται από τον κανονισμό, θα μεταβάλει τις συνελεύσεις κυριολεκτικά σε «πυγμαχικά ρινγκ».        Τυχόν επιβολή  ΦΠΑ θα χτυπήσει το προϊόν.        Οι δημοτικοί φόροι σε ένα ξεκάθαρο νομικό καθεστώς θα μπορούσαν να είναι δίκαιοι, αφού συζητηθεί το είδος και το ύψος τους. Πηγή: ΟΤ",https://www.tovima.gr/wp-content/uploads/2022/11/18/airbnb-1-768x512.jpg,"Στο στόχαστρο και όσοι ενοικιάζουν ακίνητα μέσω Facebook και Instagram. Από ελεγκτικό κόσκινο φορολογικές δηλώσεις, πιστωτικές κάρτες, τραπεζικοί λογαριασμοί"
https://www.tovima.gr/2022/11/15/finance/misthosi-typou-airbnb-vs-makroxronias-kras-test-timon-pinakas/,Μίσθωση τύπου Airbnb vs μακροχρόνιας – Kρας τεστ τιμών [Πίνακας],15-11-2022,09:00,Οικονομία,Λάμπρος Καραγεώργος,Οι περιοχές με τις υψηλότερες αποδόσεις,"Από τρεις μέχρι και οκτώ φορές υψηλότερα είναι τα έσοδα του κατόχου ενός ακινήτου βραχυχρόνιας μίσθωσης από αυτόν που το διαθέτει προς εκμετάλλευση με μακροχρόνια μίσθωση. Αυτό είναι το συμπέρασμα μελέτης της Grant Thornton που εκπονήθηκε για λογαριασμό του Ξενοδοχειακού Επιμελητηρίου Ελλάδος (ΞΕΕ) και παρουσιάσθηκε χθες.Για τον λόγο αυτό ο αριθμός των ακινήτων που έχουν δηλωθεί ως κατοικίες βραχυχρόνιας μίσθωσης (τύπου Airbnb) ανέρχονται πλέον σε 129,31 χιλιάδες έναντι 117,29 χιλιάδες το 2019 και μόλις 57,39 χιλιάδες το 2016.Τα έσοδα της οικονομίας διαμοιρασμού όπως λέγεται επισήμως ανήλθαν στα 3,372 δισ. ευρώ το 2022 έναντι 2,962 δισ. ευρώ το 2019 και μόλις 1,424 δισ. ευρώ το 2016.. Έτσι από το 8,9% των συνολικών τουριστικών εσόδων το 2016 έφτασε το 14,41% το 2022.Οι διαφορέςΤα στοιχεία όμως που εντυπωσιάζουν πραγματικά είναι η διαφορά στα έσοδα ανά μήνα, ανά τετραγωνικό μέτρο ενός ακινήτου «Airbnb» από ένα ακίνητο αστικής μίσθωσης.Η Grant Thorton υπολόγισε ότι το 2019 οι τιμές της βραχυχρόνιας μίσθωσης (ευρώ/τετραγωνικό μέτρο/μήνα) ήταν στο Κουκάκι για παράδειγμα, στα 37,78 ευρώ το 2019 και 40,23 ευρώ το 2022 ενώ αντίστοιχα οι τιμές της μακροχρόνιας μίσθωσης ανά μήνα ανά τ.μ. την ίδια περιοχή ήταν 7,95 ευρώ και 10,43 ευρώ το 2019 και 2022, που σημαίνει ότι τα έσοδα από την μίσθωση τύπου Airbnb έναντι της μακροχρόνιας μίσθωσης ήταν 3,86 φορές περισσότερα.Η πιο εντυπωσιακή απόδοση είναι στη Ρόδο που φτάνει τις 8,21 φορές, με τα Χανιά να ακολουθούν με 6,05 φορές και την πρώτη τριάδα να συμπληρώνει η περιοχή του Κεραμικού στην Αθήνα με 5,48 φορές. Δείτε αναλυτικά τον πίνακα.Η εντυπωσιακή αυτή διαφορά στα έσοδα είναι που έχει σπρώξει μεγάλο μέρος των κατόχων ακινήτων στην αξιοποίηση της περιουσίας τους ως «Airbnb» και για τον λόγο αυτό δημιουργούνται τα πολύ σοβαρά κοινωνικά προβλήματα στις τουριστικές περιοχές, με δασκάλους και γιατρούς να μην μπορούν να βρουν σπίτια για να τα νοικιάσουν.Από την άλλη πλευρά είναι εντυπωσιακή και η αδράνεια της πολιτείας οι εκπρόσωποι της οποίας στα λόγια επεξεργάζονται ένα πλαίσιο για την εύρυθμη λειτουργία της βραχυχρόνιας μίσθωσης ωστόσο στην πράξη δέκα χρόνια τώρα δεν έχει κάνει τίποτα.«Το φαινόμενο γιγαντώθηκε μέσα σε μια γκρίζα ζώνη»Είναι χαρακτηριστική η αγωνία που πηγάζει από τη δήλωση του προέδρου του ΞΕΕ Αλέξανδρου Βασιλικού ο οποίος τονίζει μεταξύ άλλων ότι «δέκα χρόνια αφότου το ΞΕΕ άνοιξε για πρώτη φορά το ζήτημα, το φαινόμενο γιγαντώθηκε μέσα σε μια γκρίζα ζώνη, χωρίς κανόνες, χωρίς ελέγχους, χωρίς πιστοποιήσεις, με “μαύρη εργασία” και πρακτικές παραοικονομίας. Τα αποτελέσματα είναι ορατά δια γυμνού οφθαλμού. Στα ύψη τα ενοίκια για τις οικογένειες, γιατροί που φεύγουν από τα νησιά γιατί δεν βρίσκουν σπίτι, καθηγητές και δάσκαλοι που κοιμούνται στα αυτοκίνητα. Ολόκληρες περιοχές χάνουν τη φυσιογνωμία και το χαρακτήρα τους ενώ οι μόνιμοι κάτοικοι βιώνουν καθημερινά την ανασφάλεια, αφού κανένας δεν ελέγχει κανέναν. Έχουμε καθυστερήσει πάρα πολύ στην αντιμετώπιση του φαινομένου σε σχέση με την υπόλοιπη Ευρώπη και το κοινωνικό κόστος γίνεται πραγματικά δυσβάσταχτο για τους πολίτες. Δεν υπάρχουν περιθώρια παράτασης αυτής της κατάστασης. Είναι επιβεβλημένη η άμεση παρέμβαση της Πολιτείας για μια δίκαιη ρύθμιση στις βραχυχρόνιες μισθώσεις, με ευαισθησία απέναντι στις ανάγκες της κοινωνίας και των πολιτών».Πηγή: ΟΤ",https://www.tovima.gr/wp-content/uploads/2022/11/15/airs.jpg,Οι περιοχές με τις υψηλότερες αποδόσεις
https://www.tovima.gr/2022/11/04/society/lytras-ekso-apo-to-airbnb-pou-pigainan-ti-12xroni-einai-polla-paidika-podilata/,Λύτρας: «Έξω από το Airbnb που πήγαιναν τη 12χρονη είναι πολλά παιδικά ποδήλατα»,04-11-2022,18:32,Κοινωνία,Newsroom,"Για τις εξελίξεις στην έρευνα των Αρχών για τα Σεπόλια αναφέρθηκε ο Απόστολος Λύτρας, αφήνοντας αιχμές για την αντιμετώπιση της 12χρονης.","Αποκαλύψεις για την υπόθεση του βιασμού και της μαστροπείας με θύμα ένα 12χρονο κορίτσι στα Σεπόλια έκανε ο δικηγόρος της 37χρονης μητέρας, Απόστολος Λύτρας.Όπως υποστήριξε, μιλώντας στο Live News, έχει στην κατοχή του νέες πληροφορίες για τον οίκο ανοχής που φέρεται να οδηγούσε ο παιδοβιαστής Ηλίας Μίχος το ανήλικο κορίτσι και να έκλεινε «ραντεβού» με τους άλλους βιαστές.Σύμφωνα με τον κ. Λύτρα, ενώ είχε αναφερθεί ότι ο οίκος ανοχής ήταν στο Γκάζι, βάσει στοιχείων που έχει στα χέρια του, ο συγκεκριμένος οίκος ανοχής που αναφέρεται στη δικογραφία δεν πρόκειται για επιχείρηση αλλά για ένα διαμέρισμα σε πολυκατοικία που νοικιάζεται ως Airbnb.Παράλληλα, ο γνωστός δικηγόρος έκανε μια συγκλονιστική αποκάλυψη, που ενδεχομένως να οδηγήσει σε περισσότερη έρευνα του κυκλώματος των «παιδοβιαστών». «Έξω από αυτόν τον χώρο είναι παρκαρισμένα πολλά παιδικά ποδήλατα» υποστήριξε ο Απόστολος Λύτρας, σημειώνοντας ότι ίσως οδηγούνταν και άλλα παιδιά στο συγκεκριμένο σημείο.Καθυστερούν τα εντάλματαΟ κ. Λύτρας υπογράμμισε ότι τα εντάλματα σύλληψης από την κύρια ανάκριση έχουν καθυστερήσει πολύ, τονίζοντας ότι φοβάται πως αρκετοί εμπλεκόμενοι θα διαφύγουν από την χώρα.Έπειτα ο δικηγόρος είπε πως ύστερα από επικοινωνία που είχε με τη θεία της 12χρονης, του ανέφερε πως το θύμα είναι σε πολύ κακή ψυχολογική κατάσταση.Επίσης, αποκάλυψε πως την κηδεμονία των παιδιών θα την αναλάβει η γιαγιά τους και πιθανότατα η 12χρονη θα πάει στη θεία της.«Η ανακρίτρια δεν είχε την ενδεδειγμένη συμπεριφορά απέναντι στη 12χρονη»Ο Απόστολος Λύτρας παράλληλα, αναφέρθηκε και στη διαδικασία της ανάκρισης της 12χρονης από τις Αρχές, υποστηρίζοντας ότι υπήρξαν λάθη.«Η ερώτησή μου είναι γιατί δεν μπήκε στη διαδικασία της αναγνώρισης μία φορά και μπήκε τόσες φορές; Δεν μπορώ να το κατανοήσω» διερωτήθηκε ο κ. Λύτρας.Ο δικηγόρος αποκάλυψε επίσης πως σύμφωνα με τα όσα είπε η 12χρονη στη θεία της, η ανακρίτρια δεν είχε ενδεδειγμένη συμπεριφορά απέναντί της.«Αυτό που έμαθα, απ’ όσα μου μετέφερε η θεία είναι πως ο τρόπος της ανακρίτριας προς την 12χρονη ήταν ιδιαίτερα απαξιωτικός με αποτέλεσμα να μεσολαβήσει η ψυχολόγος και η αστυνομικός στη διαδικασία για να γίνονται οι ερωτήσεις πιο ήρεμα» συμπλήρωσε ο κ. Λύτρας.",https://www.tovima.gr/wp-content/uploads/2022/11/04/viasmos-1.jpg,"Για τις εξελίξεις στην έρευνα των Αρχών για τα Σεπόλια αναφέρθηκε ο Απόστολος Λύτρας, αφήνοντας αιχμές για την αντιμετώπιση της 12χρονης."
https://www.tovima.gr/2022/11/03/vimatv/sepolia-diamerisma-airbnb-opou-eksedidan-tin-12xroni-anazita-i-astynomia/,Σεπόλια: Διαμέρισμα airbnb όπου εξέδιδαν την 12χρονη αναζητά η Αστυνομία,03-11-2022,08:42,ΒημαTV,Newsroom,"Νέο κύκλο συλλήψεων ανοίγει με τα όσα περιέγραψε στη νέα του κατάθεση χθες Τετάρτη, το 12χρονο κορίτσι, παρουσία της ανακρίτριας, της παιδοψυχολόγου και ενός αστυνομικού.","Νέα στοιχεία έρχονται στο φως της δημοσιότητας σχετικά με την φρικιαστική υπόθεση με τους βιασμούς της 12χρονης στα Σεπόλια.Οι Αρχές σύμφωνα με πληροφορίες του MEGA, ψάχνουν διαμέρισμα airbnb, όπου κάποιος είχε ενοικιάσει προκειμένου να γίνονται τα ραντεβού που έκλειναν στο 12χρονο κοριτσάκι.Παράλληλα, νέο κύκλο συλλήψεων ανοίγει με τα όσα περιέγραψε στη νέα του κατάθεση χθες Τετάρτη, το 12χρονο κορίτσι, παρουσία της ανακρίτριας, της παιδοψυχολόγου και ενός αστυνομικού.Διαβάστε επίσης: Σεπόλια: Δύο ακόμα αυτοβούλως στη ΓΑΔΑ – Συνομιλούσαν στο blindchat με την 12χρονηςΣτο στόχαστρο διαμέρισμα airbnbΣτο μικροσκόπιο των Αρχών βρίσκεται ένα μυστηριώδες διαμέρισμα airbnb στο κέντρο της Αθήνας, με τις έρευνες να δείχνουν πως ο 53χρονος κατηγορούμενος εξέδιδε εκεί την 12χρονη.Εκεί σύμφωνα πάντα με πληροφορίες του MEGA πήγαιναν τα «πριβέ ραντεβού» τα οποία έκλειναν για την 12χρονη.Ακόμη, οι έρευνες επικεντρώνονται και σε εφαρμογές live streaming, μέσω των οποίων άνδρες πλήρωναν με κάρτα και έβλεπαν σε ζωντανή μετάδοση τους βιασμούς που υπέστη η 12χρονη. Τους βιασμούς αυτούς φέρεται να υπέστη η μικρή στο συγκεκριμένο διαμέρισμα το οποίο αναζητούν οι Αρχές.Η νέα κατάθεση του 12χρονου κοριτσιούΣύμφωνα με πληροφορίες, το παιδί στην χθεσινή του κατάθεση αναγνώρισε τουλάχιστον τρία νέα πρόσωπα, τρεις άνδρες που την κακοποίησαν σεξουαλικά, αφού προηγουμένως είχαν συνεννοηθεί την πληρωμή με το μαστροπό Ηλία Μίχο.Υπενθυμίζεται ότι η ανήλικη είχε υποστηρίξει ότι την βίασαν συνολικά 11 άτομα, δίνοντας περισσότερες πληροφορίες για ορισμένους, όπως ότι κάποιος είχε δύο παιδιά στην ηλικία της ή κάποια άλλα στοιχεία που της είχαν εκμυστηρευτεί οι ίδιοι στα «ραντεβού» τους.Η νέα, πολύωρη κατάθεση του παιδιού έγινε σε ιδιαίτερα φορτισμένο κλίμα. Συχνά ξεσπούσε σε λυγμούς και συνέχιζε όταν ανακτούσε τις δυνάμεις του. Αν και είναι μόλις 12 ετών, είναι ξεκάθαρη στις απαντήσεις που δίνει.Διαβάστε επίσης: Σεπόλια: Έρχονται και άλλες συλλήψεις μετά τη νέα κατάθεση της 12χρονηςΣε αυτό βοηθά και η πολύ καλή σχέση που φαίνεται πως έχει αναπτύξει όλο αυτό το διάστημα με την παιδοψυχολόγο και τους αστυνομικούς.16 άτομα έχουν προσέλθει αυτοβούλως στη ΓΑΔΑΜε το «φόβο» να τους αναζητήσει η Ελληνική Αστυνομία, αρκετοί είναι εκείνοι που έχουν σπεύσει οικειοθελώς στη ΓΑΔΑ, προκειμένου να πουν ότι χρησιμοποιούσαν τη συγκεκριμένη εφαρμογή και πιθανώς να έχουν συνομιλήσει με την ανήλικη, χωρίς να το γνωρίζουν.Ειδικότερα, χθες Τετάρτη, προσήλθαν αυτοβούλως στην υποδιεύθυνση Προστασίας Ανηλίκων δύο ημεδαποί ηλικίας 53 και 33 ετών αντίστοιχα.Οι δύο άνδρες ανέφεραν ότι είναι χρήστες διαδικτυακής εφαρμογής γνωριμιών, πλην όμως, ουδέποτε έχουν συνομιλήσει ή συναντηθεί με ανήλικο άτομο.Μέχρι στιγμής ο αριθμός των ανδρών που πήγαν αυτοβούλως στις Αρχές ανέρχονται σε 16.Έρχονται νέες συλλήψειςΝέες συλλήψεις για την υπόθεση των Σεπολίων αναμένονται τις επόμενες ημέρες μετά και την τελευταία κατάθεση της 12χρονης, την τέταρτη κατά σειρά.Σύμφωνα με πληροφορίες, το ανήλικο κορίτσι που βίωσε για μήνες τον εφιάλτη στα χέρια των παιδοβιαστών, αναγνώρισε τουλάχιστον 4-5 τέσσερα άτομα που τη βίασαν, αφού προηγουμένως είχαν συνεννοηθεί την πληρωμή με το μαστροπό Ηλία Μίχο.",https://www.tovima.gr/wp-content/uploads/2022/11/03/1-1.jpg,"Νέο κύκλο συλλήψεων ανοίγει με τα όσα περιέγραψε στη νέα του κατάθεση χθες Τετάρτη, το 12χρονο κορίτσι, παρουσία της ανακρίτριας, της παιδοψυχολόγου και ενός αστυνομικού."
https://www.tovima.gr/2022/10/28/international/airbnb-which-areas-of-athens-do-foreigners-like-and-dislike/,Airbnb: Which areas of Athens do foreigners like and dislike?,28-10-2022,09:16,International,Newsroom,"The top three areas of Athens, which host the most Airbnb properties, are Plaka, Neos Kosmos and Koukaki.","Overall, Airbnb properties in Athens have a top score of 4.73/5 from 537,000 reviews up to September 2022, with some areas clearly performing better than others. But, if you’re planning to visit Athens and want to stay at a short lease property here are the areas you should look for and… avoid.According to a related survey by Tourix, there is an increasing offer of accommodation in Athens through the Airbnb platform (+25% compared to December 2021).Plaka, Neos Kosmos and Koukaki “lead the race”The top three areas of Athens, which host the most accommodation, are Plaka, Neos Kosmos and Koukaki.The average price per night in an Airbnb accommodation in Athens is 95 euros (+9% compared to December 2021), while the three areas with the highest price per night are Zappeio, Polygono and Plaka.What 537 thousand reviews from travelers showAccording to the survey, visitors, who place a lot of weight on accommodation reviews, gave higher ratings to accommodation in Polygono (4.91), the area around the 1st Cemetery of Athens (4.85), Ellinoroson and in Zappeion (4.83 both).Next is the area of ​​Kolokynthos and Votanikos (4.8), Koukaki-Makryiannis (4.79) and finally with 4.78 Pagrati, Acropolis and Kolonaki.On the contrary, the worst reviews were received by the accommodations in Agios Eleftherios (4.54), Patisia (4.55), Rizoupoli and Platia Attikis (4.58). Slightly higher reviews were given to the accommodations in the Probonas area and Amerikis Square (4.59), in Pedio tou Areos (4.6), Gouva and Kypseli (4.65), as well as Ilisia (4.67).Location played an important role in the ratings. Indicatively, solely based on location, Kolonaki gathers the highest reviews with 4.92, while Koukaki-Makryiannis, Rigillis, Thisio and Acropolis get 4.91.Next with 4.89 is Zappeion and with 4.87 Ellinoroson.Stadium, Ilisia, Gazi, Pentagono, Petralona, ​​Lykavittos and Pagrati get the lowest reviews due to location.",https://www.tovima.gr/wp-content/uploads/2022/10/28/airbnb-1.jpg,"The top three areas of Athens, which host the most Airbnb properties, are Plaka, Neos Kosmos and Koukaki."
https://www.tovima.gr/2022/10/27/finance/airbnb-poies-perioxes-tis-athinas-protimoun-kai-poies-den-aresoun-stous-ksenous/,Airbnb: Ποιες περιοχές της Αθήνας προτιμούν και ποιες δεν αρέσουν στους ξένους,27-10-2022,23:43,Οικονομία,Newsroom,"Οι τρεις κορυφαίες περιοχές της Αθήνας, που φιλοξενούν τα περισσότερα καταλύματα Airbnb, είναι η Πλάκα, ο Νέος Κόσμος και το Κουκάκι.","Υψηλότατη βαθμολογία 4,73/5 συγκεντρώνουν συνολικά τα καταλύματα των Airbnb στην Αθήνα από 537.000 κριτικές μέχρι τον Σεπτέμβριο του 2022, με ορισμένες περιοχές όμως να εμφανίζουν σαφώς καλύτερη επίδοση σε σχέση με άλλες.Σύμφωνα με σχετική έρευνα της Tourix, παρατηρείται αυξανόμενη προσφορά καταλυμάτων στην Αθήνα μέσω της πλατφόρμας Airbnb (+25% σε σχέση με τον Δεκέμβριο του 2021).Πλάκα, Νέος Κόσμος και Κουκάκι «οδηγούν την κούρσα»Οι τρεις κορυφαίες περιοχές της Αθήνας, που φιλοξενούν τα περισσότερα καταλύματα, είναι η Πλάκα, ο Νέος Κόσμος και το Κουκάκι.Η μέση τιμή ανά διανυκτέρευση σε κατάλυμα της Airbnb στην Αθήνα είναι στα 95 ευρώ (+9% σε σχέση με τον Δεκέμβριο του 2021), ενώ οι τρεις περιοχές με την υψηλότερη τιμή ανά διανυκτέρευση είναι το Ζάππειο, το Πολύγωνο και η Πλάκα.Τι δείχνει η ανάλυση των 537 χιλ. αξιολογήσεων από ταξιδιώτεςΣύμφωνα με την έρευνα, οι επισκέπτες, οι οποίοι δίνουν μεγάλο βάρος στις κριτικές των καταλυμάτων, έδωσαν υψηλότερες αξιολογήσεις στα καταλύματα στο Πολύγωνο (4,91), στην περιοχή γύρω από το 1ο Νεκροταφείο Αθηνών (4,85), στην συνοικία των Ελληνορώσων και στο Ζάππειο (4,83 αμφότερα).Ακολουθεί η περιοχή της Κολοκυνθού και ο Βοτανικός (4,8), το Κουκάκι-Μακρυγιάννη (4,79) και τέλος με 4,78 το Παγκράτι, η Ακρόπολη και το Κολωνάκι.Αντιθέτως, τις χειρότερες κριτικές έλαβαν τα καταλύματα στον Άγιο Ελευθέριο (4,54), τα Πατήσια (4,55), τη Ριζούπολη και την Πλατεία Αττικής (4,58). Ελαφρώς υψηλότερες κριτικές έλαβαν τα καταλύματα στην περιοχή Προμπονά και την Πλατεία Αμερικής (4,59), στο Πεδίο του Άρεως (4,6), τη Γούβα και την Κυψέλη (4,65), καθώς και τα Ιλίσια (4,67).Στις αξιολογήσεις έπαιξε σημαντικό ρόλο η τοποθεσία. Ενδεικτικά, αποκλειστικά βάσει τοποθεσίας, το Κολωνάκι συγκεντρώνει τις υψηλότερες κριτικές με 4,92, ενώ 4,91 παίρνουν το Κουκάκι-Μακρυγιάννη, η Ρηγίλλης, το Θησείο και η Ακρόπολη.Ακολουθεί με 4,89 το Ζάππειο και με 4,87 η Ελληνορώσων.Χαμηλότερες κριτικές λόγω τοποθεσίας παίρνουν το Στάδιο, τα Ιλίσια, το Γκάζι, το Πεντάγωνο, τα Πετράλωνα, ο Λυκαβηττός και το Παγκράτι.",https://www.tovima.gr/wp-content/uploads/2022/10/27/airbnb-gfc775d8a0_1920-768x435-1.jpg,"Οι τρεις κορυφαίες περιοχές της Αθήνας, που φιλοξενούν τα περισσότερα καταλύματα Airbnb, είναι η Πλάκα, ο Νέος Κόσμος και το Κουκάκι."
https://www.tovima.gr/2022/08/31/finance/greek-tourism-airbnbs-are-full-until-the-end-of-october/,Greek Tourism: Airbnbs are full until the end of October,31-08-2022,09:50,Οικονομία,Newsroom,From 80% to 97% advance bookings in popular tourist destinations,"Tourist accommodations will continue to record high occupancies until the end of October, in Greece’s top resorts, multiplying the smiles of tourism agents who see the big bet of extending the season coming closer and closer.The divs from short-term leasing are characteristic. Such rentals recorded significant growth again this year and are expected to surpass even the levels of 2019.According to data from online platforms, pre-bookings for luxury holiday homes with private or shared swimming pools up to the first week of October range from 80% and reach up to 97% in various popular island destinations.The islands that stand outThe highest pre-bookings are in Santorini and Mykonos, while information indicates that a similar picture exists for Crete and Rhodes (the main “steam engines” of Greek tourism). Equally satisfying are the messages coming from Hydra and Naxos, as well as Skiathos and Skopelos.Pan-European firstAccording to research by AirDNA, it appears that the demand for short-term rentals during the summer season, based on the bookings made for the months of July, August and September, records an increase of 26.5% compared to the corresponding period of 2019, being the top performance across Europe and showing at the same time that the Greek summer now has a longer duration and does not stop with the opening of schools at the beginning of September.In fact, this year the revenue target is over 1.4 billion euros revenue, surpassing the turnover of 2019.“The sector of the sharing economy is changing everywhere and not only in our country, but in almost all the European countries of the South, such as in Spain, Italy and France, where they “exploit” the resources of the Recovery Fund. So possibly it is a part of the new model that is already taking shape and at the same time it is an opportunity for both domestic and non-investors as well as property owners” notes the president of the Panhellenic E-Real Estates Network, Themistoklis Bakas, pointing out that we should move quickly so that we can immediately respond to the challenges of the new “era” that is coming.",https://www.tovima.gr/wp-content/uploads/2022/08/31/touristes-scaled.jpg,From 80% to 97% advance bookings in popular tourist destinations
https://www.tovima.gr/2022/08/30/finance/gemata-ta-airbnb-mexri-telos-oktovriou/,Γεμάτα τα Airbnb μέχρι τέλος Οκτωβρίου,30-08-2022,06:35,Οικονομία,Δήμητρα Σκούφου,Από 80%  έως και 97% κινούνται οι προκρατήσεις σε δημοφιλείς τουριστικούς προορισμούς.,"Με υψηλές πληρότητες μέχρι τα τέλη Οκτωβρίου θα συνεχίσουν να κινούνται τα καταλύματα στα κορυφαία θέρετρα της χώρας, πολλαπλασιάζοντας τα χαμόγελα στους τουριστικούς παράγοντες που βλέπουν το μεγάλο στοίχημα της επιμήκυνσης της σεζόν να έρχεται όλο και πιο κοντά.Χαρακτηριστικά είναι τα στοιχεία που έρχονται από τη βραχυχρόνια μίσθωση, η οποία καταγράφει και φέτος σημαντική ανάπτυξη και αναμένεται να ξεπεράσει ακόμα και τα επίπεδα του 2019.Σύμφωνα με στοιχεία από τις διαδικτυακές πλατφόρμες, οι προκρατήσεις σε πολυτελείς εξοχικές κατοικίες με ιδιωτική ή και κοινόχρηστη πισίνα μέχρι και το πρώτο πενθήμερο του Οκτωβρίου κυμαίνονται στο 80% και φθάνουν έως και το 97% σε διάφορους δημοφιλείς νησιωτικούς προορισμούς.Οι υψηλότερες προκρατήσεις είναι στη Σαντορίνη και στη Μύκονο, ενώ πληροφορίες αναφέρουν πως αντίστοιχη εικόνα υπάρχει και για την Κρήτη και τη Ρόδο (τις βασικές «ατμομηχανές» του ελληνικού τουρισμού). Εξίσου ικανοποιητικά είναι τα μηνύματα που έρχονται από την Υδρα και τη Νάξο, αλλά και τη Σκιάθο και τη Σκόπελο.Πανευρωπαϊκή πρωτιάΣύμφωνα με έρευνα της AirDNA, προκύπτει ότι η ζήτηση για βραχυχρόνιες μισθώσεις κατά τη θερινή περίοδο, με βάση τις κρατήσεις που έχουν γίνει για τους μήνες Ιούλιο, Αύγουστο και Σεπτέμβριο, καταγράφει αύξηση της τάξεως του 26,5% σε σχέση με το αντίστοιχο διάστημα του 2019, αποτελώντας την κορυφαία επίδοση πανευρωπαϊκά και δείχνοντας παράλληλα ότι το ελληνικό καλοκαίρι πλέον έχει μεγαλύτερη διάρκεια και δεν σταματά με το άνοιγμα των σχολείων στις αρχές του Σεπτεμβρίου.Μάλιστα, τη φετινή χρονιά ο στόχος των εσόδων είναι πάνω από 1,4 δισ. ευρώ έσοδα, ξεπερνώντας τον τζίρο του 2019.«Ο κλάδος της οικονομίας διαμοιρασμού αλλάζει παντού και δεν αλλάζει μόνο στη χώρα μας αλλά σχεδόν στο σύνολο των ευρωπαϊκών χωρών του Νότου, όπως στην Ισπανία, στην Ιταλία και στη Γαλλία, όπου «εκμεταλλεύονται» τους πόρους του Ταμείου Ανάκαμψης. Ενδεχομένως λοιπόν να αποτελεί ένα κομμάτι του νέου μοντέλου που ήδη διαμορφώνεται και παράλληλα να αποτελεί ευκαιρία τόσο για τους εγχώριους και μη επενδυτές όσο και για τους ιδιοκτήτες ακινήτων» σημειώνει ο πρόεδρος του Πανελλαδικού Δικτύου E-Real Estates, Θεμιστοκλής Μπάκας, επισημαίνοντας ότι θα πρέπει κινηθούμε γρήγορα ώστε να ανταποκριθούμε άμεσα στις προκλήσεις της νέας «εποχής» που έρχεται.Έντυπη έκδοση «ΤΑ ΝΕΑ»",https://www.tovima.gr/wp-content/uploads/2022/08/30/tourismosgiaolous-1.jpeg,Από 80%  έως και 97% κινούνται οι προκρατήσεις σε δημοφιλείς τουριστικούς προορισμούς.
https://www.tovima.gr/2022/08/18/finance/airbnb-eisagei-texnologia-anti-parti/,Airbnb: Εισάγει τεχνολογία «αντι-πάρτι»,18-08-2022,21:54,Οικονομία,Newsroom,Εφάρμοσε παραλλαγή αυτού του συστήματος στην Αυστραλία τον Οκτώβριο του 2021 και το πιλοτικό πρόγραμμα φέρεται να ήταν πολύ αποτελεσματικό,"Η Airbnb επιστρατεύει την τεχνολογία για να καταπολεμήσει τα πάρτι.Όπως εξήγησε, εγκαινιάζει τεχνολογικά εργαλεία για να βοηθήσει τους ιδιοκτήτες «να εντοπίζουν κρατήσεις που ενέχουν δυνητικά υψηλό κίνδυνο και να αποτρέπουν αυτούς τους χρήστες από το να εκμεταλλευτούν την πλατφόρμα μας».Η συγκεκριμένη τεχνολογία, η οποία αρχικά θα χρησιμοποιηθεί σε ΗΠΑ και Καναδά ενώ θα συνεχίσει να λειτουργεί στην Αυστραλία, θα αναλύει τα δεδομένα στο προφίλ κάθε χρήστη της Airbnb για να αξιολογεί το επίπεδο κινδύνου ενός πάρτι.Πώς θα λειτουργείΣύμφωνα με τον Guardian, οι πληροφορίες που θα λαμβάνονται υπόψη περιλαμβάνουν το ιστορικό των αξιολογήσεων ενός χρήστη, τις ημερομηνίες δημιουργίας λογαριασμού, τη διάρκεια των προηγούμενων ταξιδιών και τη φυσική απόσταση από την καταχώριση.«Είναι αναπόσπαστο μέρος της δέσμευσής μας προς την κοινότητα των ιδιοκτητών – οι οποίοι σέβονται τους γείτονές τους και δεν θέλουν να συμμετέχουν στις καταστροφές περιουσίας και άλλα ζητήματα που μπορεί να προκύψουν από μη εξουσιοδοτημένα ή ενοχλητικά πάρτι» επισημαίνει η Airbnb.Οι λογαριασμοί χρηστών που επισημαίνονται από την «τεχνολογία αντι-πάρτι» της Airbnb θα εμποδίζονται να ολοκληρώσουν την κράτησή τους. Ωστόσο, οι συγκεκριμένοι χρήστες θα μπορούν να κάνουν κράτηση σε ιδιωτικά δωμάτια αντί για ολόκληρα σπίτια. Εξαιρούνται επίσης τα δωμάτια ξενοδοχείων.Τι έδειξε η δοκιμή στην ΑυστραλίαΗ Airbnb σημείωσε ότι εφάρμοσε παρόμοια παραλλαγή αυτού του συστήματος στην Αυστραλία τον Οκτώβριο του 2021 και το πιλοτικό πρόγραμμα φέρεται να ήταν πολύ αποτελεσματικό.Επιπλέον, σημείωσε ότι το πιλοτικό πρόγραμμα κατά των πάρτι στην Αυστραλία είχε ως αποτέλεσμα τη μείωση κατά 35% των μη εξουσιοδοτημένων πάρτι στις περιοχές όπου τέθηκε σε εφαρμογή.«Τελειώνουμε τώρα την πιλοτική φάση στην Αυστραλία και εφαρμόζουμε το προϊόν σε εθνικό επίπεδο» έγραψε η Airbnb. «Ελπίζουμε σε παρόμοια επιτυχία καθώς αρχίζουμε να το δοκιμάζουμε στις ΗΠΑ και τον Καναδά».",https://www.tovima.gr/wp-content/uploads/2022/08/18/airbnb-gfc775d8a0_1920.jpg,Εφάρμοσε παραλλαγή αυτού του συστήματος στην Αυστραλία τον Οκτώβριο του 2021 και το πιλοτικό πρόγραμμα φέρεται να ήταν πολύ αποτελεσματικό
https://www.tovima.gr/2022/07/06/politics/i-stegastiki-politiki-syriza-pd-ti-provlepei-gia-1i-katoikia-airbnb-enfia-epidoma-enoikiou/,"Η στεγαστική πολιτική ΣΥΡΙΖΑ ΠΣ – Τι προβλέπει για 1η κατοικία, airbnb, ΕΝΦΙΑ, επίδομα ενοικίου",06-07-2022,09:30,Πολιτική,Αρης Ραβανός,Ο πρόεδρος του ΣΥΡΙΖΑ-ΠΣ παρουσίασε ένα σχέδιο για προσιτή κατοικία ιδιαίτερα σε νέα ζευγάρια και πρότεινε εξορθολογισμό της βραχυχρόνιας μίσθωσης,"Το προγραμματικό πλαίσιο του ΣΥΡΙΖΑ-Προοδευτική Συμμαχία αρχίζει ν’αναδεικνύει ο Αλέξης Τσίπρας στο δρόμο προς τις εκλογές και χθες βράδυ παρουσίασε προτάσεις για την στεγαστική πολιτική, καθώς το ζήτημα της στέγης αποτελεί από τα σημαντικότερα προβλήματα αυτή τη στιγμή, ειδικά στην Αττική.Ο πρόεδρος του ΣΥΡΙΖΑ-ΠΣ παρουσίασε ένα σχέδιο για προσιτή κατοικία ιδιαίτερα σε νέα ζευγάρια και πρότεινε εξορθολογισμό της βραχυχρόνιας μίσθωσης. Παράλληλα αναγέρθηκε στη δημιουργία αποθέματος Προσιτής Οικονομικά Στέγης από κενά, ανεκμετάλλευτα κτίρια του δημοσίου, των Δήμων, της Εκκλησίας και μη κερδοσκοπικών φορέων κοινωφελούς σκοπού, κενά εγκαταλελειμμένα κτίρια ιδιωτών σε διάφορους Δήμους, κ.α.Newsletter Η ιστορική στήλη του Βήματος στο inbox σου Γίνε μέλος του καθημερινού newsletter που αποκαλύπτει όσα συμβαίνουν στο πολιτικό παρασκήνιο και απόκτησε πρόσβαση σε αποκλειστικό περιεχόμενο.  ΕΓΓΡΑΦΗ    Έχω διαβάσει και αποδέχομαι τους  όρους της πολιτικής προστασίας δεδομένωνΤο σχέδιο της αξιωματικής αντιπολίτευσης προβλέπει τη θέσπιση σημαντικών κινήτρων και διασφαλίσεων στους ιδιοκτήτες, όπως π.χ. φοροελαφρύνσεις, κατάργηση φόρου ενοικίου και ΕΝΦΙΑ. Ακόμα άμεσα μέτρα δράσης για τη στέγαση νέων και νέων ζευγαριών έως 40 ετών, όπως επιδότηση ενοικίου και στοχευμένες φοροελαφρύνσεις στους ιδιοκτήτες που ενοικιάζουν τις κατοικίες σε νέα ζευγάρια και νέους.«Καταθέτουμε μια πρόταση στον δημόσιο διάλογο που, κατά την άποψή μου, είναι από τις πιο σημαντικές που αφορούν το αύριο και τη συνοχή της κοινωνίας. Επαναλαμβάνω: αφορούν πάνω από 1 εκατομμύριο νοικοκυριά. Αυτό το πρόβλημα αφορά πάνω από 1 εκατομμύριο νοικοκυριά, είναι το πρόβλημα που θα βρούμε μπροστά μας ως κοινωνία. Και η μεγάλη διαφορά ανάμεσα στη δική μας προσέγγιση και στην προσέγγιση των νεοφιλελεύθερων πολιτικών, είναι ότι εμείς παλεύουμε γι’ αυτό που ονομάζουμε κοινό καλό, γι’ αυτό που ονομάζουμε δημόσιο συμφέρον» τόνισε ο Αλ. Τσίπρας και συμπλήρωσε: «Δεν θεωρούμε αναπτυξιακές λογικές αυτές που αφορούν την ενίσχυση την οικονομική λίγων. Θεωρούμε και βιώσιμα αναπτυξιακές και λογικές με κοινωνική συνοχή αυτές που διασφαλίζουν συνθήκες αξιοπρεπούς διαβίωσης για τη μεγάλη πλειοψηφία της κοινωνίας».Το ενδιαφέρουν όμως είναι ότι το συγκεκριμένο σχέδιο αποτελεί μία από τις αιχμές του ΣΥΡΙΖΑ-ΠΣ , ενόψει της εκλογικής διαδικασίας, «που ελπίζουμε να ανοίξει σύντομα, των εκλογών που θα έχουμε μπροστά μας» όπως είπε ο Αλ. Τσίπρας και εξέφρασε την ελπίδα .ότι καταθέτοντας αυτή την πρόταση, θα προκληθούν όλες οι πολιτικές δυνάμεις να ανοίξουν τα χαρτιά τους σ’ αυτό το κρίσιμο κοινωνικό ζήτημα της στέγης.Αναλυτικά το σχέδιο του ΣΥΡΙΖΑ- ΠΣ για τη στεγαστική πολιτική έχει τους εξής τέσσερις άξονες:1. Ο πρώτος άξονας του σχεδίου του ΣΥΡΙΖΑ – ΠΣ αφορά την αντιμετώπιση του μη εξυπηρετούμενου ιδιωτικού χρέους των νοικοκυριών με εγγύηση την κατοικία.Στο πλαίσιο αυτό προβλέπει:Α. Την κατάργηση του ακραία αντικοινωνικού Πτωχευτικού Νόμου που ψήφισε η κυβέρνηση της ΝΔΒ. Την επαναφορά της προστασίας τη κύριας κατοικίας των λαϊκών στρωμάτων και της μεσαίας τάξης με την υπαγωγή της τόσο στην εξωδικαστική όσο και στη δικαστική διαδικασία, και την  δεσμευτικότητα των ρυθμίσεων για τους πιστωτές και κυρίως για τις Τράπεζες.Γ. Για ευάλωτες κατηγορίες συμπολιτών μας, η χορήγηση ρύθμισης θα συνοδεύεται από πρόγραμμα επιδότησης της αποπληρωμής των δόσεων.Δ. Επιπρόσθετα, για τα ρυθμισμένα δάνεια νοικοκυριών σχεδιάζουμε μια μεγάλη καινοτομία: Την δημιουργία Ειδικού Ταμείου Αναδιαρθρώσεων εντός της Αναπτυξιακής Τράπεζας που θα επιχορηγεί υπό προϋποθέσεις τμήμα της ρυθμισμένης οφειλής που δεν μπορεί να εξυπηρετήσει ο οφειλέτης.2. Ο δεύτερος άξονας αφορά τον έλεγχο της δραστηριότητας του Airbnb και την αντιμετώπιση της φούσκας ακινήτων.Επ’ αυτού ο Αλ. Τσίπρας είπε ότι «το πρόβλημα δεν το προκαλούν οι ιδιοκτήτες που νοικιάζουν τα 2 ή 3 ακίνητα που διαθέτουν μέσω AirBnb» και συμπλήρωσε: «Το πρόβλημα είναι αυτό το καθεστώς άγριας δύσης, που αφήνει ανεξέλεγκτη τη δυνατότητα κάποιων ισχυρών, να αγοράζουν ολόκληρα οικοδομικά τετράγωνα και να μετατρέπουν παραδοσιακές οικιστικές ζώνες σε γειτονιές Airbnb, ξεσπιτώνοντας νέους και νέες, οικογένειες και νοικοκυριά και αλλοιώνοντας βίαια το χαρακτήρα των πόλεων».Για το Αirbnb το σχέδιο προβλέπει:A. Την απαγόρευση δραστηριοτήτων airbnb στα νομικά πρόσωπα, για λόγους δημοσίου συμφέροντος.B. Την απελευθέρωση της δραστηριότητας του Airbnb μόνο για τα φυσικά πρόσωπα και εως 3 ακίνητα ανά ιδιοκτήτη και διαχειριστή.Γ. Τη θέσπιση φορολογικών ελαφρύνσεων για τη μικτή μίσθωση, δηλαδή 8-9 μήνες ως κατοικία ή φοιτητική κατοικία και 3 – 4 μήνες ως airbnb».3. Ο τρίτος άξονας είναι η προστασία του δικαιώματος των νέων στην αυτόνομη και ανεξάρτητη ζωή και κεντρικός στόχος η επανάκτηση του δικαιώματος στη Στέγη των νέων και ειδικότερα των νέων ζευγαριών 24-44 ετών.Το σχέδιο προβλέπει:Α. Τον διπλασιασμό τόσο του επιδόματος όσο και των δικαιούχων επιδόματος στέγης, ηλικίας 25-44 ετών.Στο πλαίσιο αυτό προτείνεται αύξηση της επιδότησης από 70€ σε 140€ το μήνα για νοικοκυριό με ένα μέλος και από 175€ σε 350€ το μήνα για νοικοκυριό με 2 παιδιά.Αντιστοίχως προτείνεται και αύξηση των εισοδηματικών κριτηρίων, από 7000€ σε 14000€ για την επιδότηση νοικοκυριού με ένα μέλος και από 17.500€ σε 35.000€ για την επιδότηση ζευγαριού με 2 παιδιά.Άρα, το σύνολο των δικαιούχων θα φτάσει τις 150.000 νοικοκυριά νέων 25-44 ετών με συνολικό επιπλέον κόστος 255 εκ. €/έτος.4. Ο τέταρτος και πιο συνολικός άξονας, αφορά τη Νέα Στεγαστική Πολιτική και την εξασφάλιση αξιοπρεπούς στέγης για την κοινωνική πλειοψηφία.Για το σκοπό αυτό το Σχέδιο προβλέπει:Α. Τη Δημιουργία Τράπεζας Στέγης.Η Τράπεζας Στέγης δημιουργείται από:I) κενά, ανεκμετάλλευτα κτίρια του δημοσίου, των Δήμων, της Εκκλησίας και μη κερδοσκοπικών φορέων κοινωφελούς σκοπού (σωματεία, ιδρύματα, κληροδοτήματα, κ.λπ.) για αγορά ή ενοικίαση.Ii)  κενά εγκαταλελειμμένα κτίρια ιδιωτών σε διάφορους Δήμους (κατοικίες ή άλλων χρήσεων, εφόσον μετατρέπονται εύκολα σε κατοικίες) για αγορά ή ενοικίαση. Η Ελλάδα έχει το μεγαλύτερο ποσοστό κενών κτιρίων μεταξύ των χωρών της Ευρωπαϊκής ΈνωσηςIii)  κυρίως όμως από κατοικίες και διαμερίσματα ιδιωτών που θα τις διαθέσουν στην Τράπεζα Στέγης προς ενοικίαση για 3, 5 ή 8 χρόνια χάρη σε ένα ελκυστικό πακέτο κινήτρων, που θα τους δοθεί από το κράτος.Το πακέτο αυτό περιλαμβάνει:‒ Φοροελαφρύνσεις, κατάργηση φόρου ενοικίου και ΕΝΦΙΑ‒ Εξασφάλιση καταβολής ενοικίου 12 μήνες το χρόνο‒ Ενεργειακή αναβάθμιση ακινήτου και ενεργειακό πιστοποιητικό.‒ Ασφάλεια πυρός και νομική κάλυψη‒ Εγγύηση καλής κατάστασης και ανακαίνιση του ακινήτου μετά τη λήξη της παραχώρησης.Ο Αλ. Τσίπρας σημείωσε ότι η υλοποίηση των έργων αποκατάστασης των δύο πρώτων περιπτώσεων, δηλαδή των ανεκμετάλλευτων δημόσιων ή ιδιωτικών κτιρίων, θα γίνεται σε επίπεδο Δήμου ή Περιφέρειας με συγκεκριμένο νομοθετικό πλαίσιο, με χρηματοδότηση από εθνικούς, ευρωπαϊκούς και διεθνείς πόρους.Όμως εστίασε στον πυρήνα του σχεδίου που είναι η τρίτη περίπτωση, ακριβώς γιατί, όπως διευκρίνισε, «δεν απαιτείται μεγάλος χρόνος και έξοδα αποκατάστασης και μπορεί πράγματι να αποτελέσει τον άμεσο ρυθμιστικό παράγοντα συγκράτησης των ενοικίων και ελέγχου της φούσκας ακινήτων», ενώ συμπλήρωσε πως ο ολοκληρωμένος σχεδιασμός για τη καταπολέμηση της στεγαστικής κρίσης, πέρα από τη δημιουργία απαιτεί και την ορθή διαχείριση και διάθεση της Προσιτής Οικονομικά Στέγης.Στο πλαίσιο αυτό ανέφερε ότι το σχέδιο προβλέπει:Τη Ψηφιακή Διαχείριση και Διάθεση της Προσιτής Οικονομικά Στέγης (ΠΟΣ)α) Θεσπίζοντας νόμο-πλαίσιο για τη στέγη και κεντρική δομή του Κράτους σε επίπεδο Υφυπουργείου στο Υπουργείο Εργασίας και Κοινωνικών Υποθέσεων.β) Δημιουργώντας ψηφιακό παρατηρητήριο αποθέματος στέγης το οποίο θα λειτουργεί σε κάθε δήμο της χώρας και στην κεντρική δομή του κράτους και περιλαμβάνει μητρώα κατοικιών, μητρώα δικαιούχων και αντιστοίχιση μεταξύ δικαιούχων και κατοικιών.",https://www.tovima.gr/wp-content/uploads/2022/07/06/1_ABN7822.jpg,Ο πρόεδρος του ΣΥΡΙΖΑ-ΠΣ παρουσίασε ένα σχέδιο για προσιτή κατοικία ιδιαίτερα σε νέα ζευγάρια και πρότεινε εξορθολογισμό της βραχυχρόνιας μίσθωσης
