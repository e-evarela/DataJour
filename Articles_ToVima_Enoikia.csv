article_url,title,date,time,section,author,excert,text_body,feat_img_link,feat_img_caption
https://www.tovima.gr/2025/06/18/finance/ielka-oikonomikes-diakopes-se-eksoxiko-enoikiazomena-kai-me-mageirema-anazitoun-oi-ellines/,"ΙΕΛΚΑ: Οικονομικές διακοπές σε εξοχικά, ενοικιαζόμενα και με μαγείρεμα, αναζητούν οι Έλληνες",18-06-2025,15:03,Οικονομία,Newsroom,Ένας στους δύο Έλληνες δε θα πάει διακοπές φέτος το καλοκαίρι - Το μόνο θετικό συμπέρασμα της έρευνας είναι ότι το καταναλωτικό προφίλ του έλληνα τουρίστα ενισχύει τις τοπικές οικονομίες,"Ένας στους δύο Έλληνες (52%) δεν προγραμματίζει να κάνει διακοπές το καλοκαίρι του 2025, γεγονός που ενδέχεται να αντικατοπτρίζει είτε οικονομικές πιέσεις, είτε άλλους προσωπικούς περιορισμούς, όπως επισημαίνεται στην τελευταία έρευνα του ΙΕΛΚΑ (Ινστιτούτο Έρευνας Λιανεμπορίου Καταναλωτικών Αγαθών).Ειδικότερα, το 48% σκοπεύει να κάνει διακοπές, το 33% έστω και περιορισμένες, το 14% δηλώνει πως θα ταξιδέψει όπως κάθε χρόνο και 1% περισσότερες ημέρες. Από όσους σχεδιάζουν διακοπές, οι περισσότεροι (38%) υπολογίζουν να απουσιάσουν για 8 έως 14 ημέρες, ενώ 24% για 4 έως 7 ημέρες. Ο μέσος χρόνος διακοπών για όσους τελικά ταξιδέψουν, διαμορφώνεται στις 11,3 ημέρες, στοιχείο που επιβεβαιώνει την τάση για συγκρατημένες αποδράσεις.H πλειοψηφία του κοινού επιλέγει τις εξοχικές κατοικίεςΌπως καταγράφεται στο σχήμα 2, η πλειοψηφία του κοινού επιλέγει τις εξοχικές κατοικίες, είτε φιλοξενία (31%), είτε διαμονή (23%). Το 21% επιλέγει διαμονή σε ενοικιαζόμενα δωμάτια και μόνο το 7% διαμονή σε ξενοδοχεία (6% χωρίς διατροφή και 1% με πλήρη διατροφή), κάτι που αποτελεί ένδειξη για τη δυνατότητα οικονομικής ανταπόκρισης των ελληνικών νοικοκυριών στις εναλλακτικές που υπάρχουν. Τέλος, το 5% επιλέγει camping και το 5% επιλέγει ταξίδι στο εξωτερικό.Οικονομικές λύσειςΌπως επισημαίνει το ΙΕΛΚΑ, σε γενικές γραμμές καταγράφεται μία πρόθεση του ελληνικού κοινού για οικονομικότερες λύσεις διακοπών, προκειμένου να εξοικονομήσει χρήματα, για να μπορέσει να πραγματοποιήσει κάποιο ταξίδι, είτε για να μπορέσει να επεκτείνει τη χρονική διάρκεια του.Οι πιο κοστοβόρες επιλογές, όπως τα ξενοδοχεία all inclusive και οι κρουαζιέρες, συγκεντρώνουν εξαιρετικά χαμηλά ποσοστά.Όσον αφορά τους προορισμούς, η ηπειρωτική Ελλάδα, κοντά σε παραθαλάσσιες περιοχές συγκεντρώνει την πλειοψηφία (60%), ενώ ακολουθούν τα νησιά (28%).Η ορεινή ηπειρωτική χώρα αποτελεί επιλογή για το 12% των ταξιδιωτών, ενώ το 9% εξετάζει διακοπές στο εξωτερικό. Τα ευρήματα υποδεικνύουν μια ξεκάθαρη στροφή προς εγχώριους και πιο προσιτούς προορισμούς και την αποφυγή των ακτοπλοϊκών εισιτηρίων.Τάση εξοικονόμησης των καταναλωτώνΗ τάση εξοικονόμησης είναι σαφής για τους έλληνες καταναλωτές, που φαίνεται να υιοθετούν πιο οικονομικές λύσεις, με το 50% να δηλώνει ότι μαγειρεύει συχνά στις διακοπές και το 62% να επισκέπτεται συστηματικά σουπερμάρκετ ή μίνι μάρκετ, πιθανότατα σε μία  προσπάθεια εξοικονόμησης χρημάτων από την εστίαση. Παράλληλα, το 71% επισκέπτεται φούρνους και αρτοποιεία. Μόλις το 21% δηλώνει ότι δε μαγειρεύει ποτέ. Ιδιαίτερη σημασία έχει και το γεγονός ότι πάνω από τους μισούς (53%) δηλώνουν ότι προτιμούν να αγοράζουν τοπικά προϊόντα, στηρίζοντας την τοπική οικονομία και πιθανόν αναζητώντας αυθεντικές, αλλά οικονομικά προσιτές γεύσεις. Συνολικά, διαμορφώνεται μια εικόνα διακοπών με έμφαση στον έλεγχο των εξόδων και την ενίσχυση της διατροφικής αυτάρκειας.Η παρατηρούμενη προσπάθεια εξοικονόμησης χρημάτων σε ένα βαθμό επιβεβαιώνεται και από το πού καταλήγει η μέση δαπάνη ανά κατηγορία, κατά τη διάρκεια των διακοπών. Οι συμμετέχοντες δηλώνουν πως ξοδεύουν κατά μέσο όρο 24 ευρώ για τουριστικά είδη και 25 ευρώ για μη τουριστικά είδη (όπως ρούχα, είδη για το σπίτι ή τεχνολογικά προϊόντα). Αντίθετα, σημαντικά αυξημένη είναι η δαπάνη στα τρόφιμα εκτός εστίασης, που ανέρχεται σε 153 ευρώ. Συνολικά, η δαπάνη ξεπερνά τα 200 ευρώ. Το εύρημα αυτό εμμέσως επιβεβαιώνει την τάση μαγειρέματος στις διακοπές και την εντατική επίσκεψη σε σουπερμάρκετ και φούρνους, που προαναφέρθηκε.Μείωση δαπανών για αγορέςΤο 61% του κοινού δηλώνει ότι θα μειώσει τη φετινή του δαπάνη για αγορές. Το 68% των ερωτηθέντων δηλώνει πως το μειωμένο διαθέσιμο εισόδημα αποτελεί τον καθοριστικότερο περιορισμό, ενώ ακολουθούν το αυξημένο κόστος εισιτηρίων (32%) και διαμονής (30%). Η άνοδος του κόστους εστίασης (22%) και καυσίμων (16%) επηρεάζει επίσης, αν και σε μικρότερο βαθμό, υποδηλώνοντας ότι οι ταξιδιώτες αποφεύγουν κυρίως τις μακρινές μετακινήσεις και την κατανάλωση εκτός σπιτιού.Οι παραπάνω παράγοντες ερμηνεύουν τη στροφή προς πιο οικονομικές μορφές φιλοξενίας, τον περιορισμό των αγορών και την αυξημένη προετοιμασία γευμάτων εντός καταλύματος, επιβεβαιώνοντας το γενικότερο πνεύμα οικονομικής εγκράτειας που διαπνέει πλέον τις διακοπές.Σε σχέση με τα σημεία πώλησης, το 60% των ερωτηθέντων δηλώνει ότι προμηθεύεται τρόφιμα από φούρνους και αρτοποιεία, ενώ σε υψηλά ποσοστά βρίσκονται και οι μεγάλες (48%) και μικρές (43%) αλυσίδες σουπερμάρκετ. Παράλληλα, αξιοσημείωτο είναι ότι το 32% προτιμά τα μίνι μάρκετ. Σε γενικές γραμμές, φαίνεται το καλοκαίρι μία σημαντική παρουσία της τοπικής αγοράς στις επιλογές των καταναλωτών, σε εντονότερο βαθμό σε σχέση με τις μετρήσεις τον υπόλοιπο χρόνο. Κατά κάποιο τρόπο, καταγράφεται μια υβριδική καταναλωτική στάση: από τη μία, οι διακοπές γίνονται με οικονομία και προσοχή, από την άλλη όμως διατηρείται η επιθυμία για φρέσκα και ποιοτικά, τοπικά προϊόντα και πρόσβαση σε ότι είναι διαθέσιμο σε κάθε περιοχή. Σε γενικές γραμμές, φαίνεται ένα καταναλωτικό προφίλ που ενισχύει τις τοπικές οικονομίες, μέσω των αγορών τροφίμων, κατά τη διάρκεια των διακοπών.Συνοψίζοντας, τα ευρήματα αποτυπώνουν μια σαφή τάση εξοικονόμησης χρημάτων στις φετινές διακοπές, αποτέλεσμα κυρίως του μειωμένου διαθέσιμου εισοδήματος και του αυξημένου κόστους μετακίνησης και διαμονής. Η τάση αυτή εκφράζεται μέσα από τη συστηματική προετοιμασία γευμάτων στον χώρο διαμονής, την αποφυγή εξόδων για εστίαση και την εντατική αγορά τροφίμων από σουπερμάρκετ, φούρνους, οπωροπωλεία και άλλες τοπικές επιχειρήσεις. Παρά τον περιορισμό στις συνολικές δαπάνες, η ενίσχυση των μικρών, τοπικών αγορών αναδεικνύεται σε έμμεσο αλλά ουσιαστικό θετικό αποτέλεσμα, δημιουργώντας έναν κύκλο ευρύτερης οικονομικής στήριξης των τοπικών κοινοτήτων στις τουριστικές περιοχές.Πηγή: OT.gr",https://www.tovima.gr/wp-content/uploads/2024/06/21/ANAXORISI.jpg,Ένας στους δύο Έλληνες δε θα πάει διακοπές φέτος το καλοκαίρι - Το μόνο θετικό συμπέρασμα της έρευνας είναι ότι το καταναλωτικό προφίλ του έλληνα τουρίστα ενισχύει τις τοπικές οικονομίες
https://www.tovima.gr/2025/06/11/finance/akinita-giati-anevainoun-oi-times-sta-enoikia-se-megali-piesi-ta-noikokyria/,"Ακίνητα: Γιατί ανεβαίνουν οι τιμές στα ενοίκια, σε μεγάλη πίεση τα νοικοκυριά",11-06-2025,07:19,Οικονομία,Γιάννης Αγουρίδης,"«Τρέχουν» τα ενοίκια, τι δείχνουν τα στοιχεία της ΕΛΣΤΑΤ - Εντείνεται η στεγαστική κρίση","Με φρενήρεις ρυθμούς συνεχίζουν να «τρέχουν» τα ενοίκια στην Ελλάδα, δημιουργώντας μια ολοένα και αυξανόμενα πιεστική συνθήκη για χιλιάδες νοικοκυριά σε όλη την Ελλάδα. Η ενοικίαση τα τελευταία χρόνια έχει αποδειχθεί για πολλούς μια πανάκριβη ανάγκη. Οι τιμές τραβούν συνεχώς την ανηφόρα ενώ όσοι αναζητούν να μισθώσουν ακίνητο χαρακτηρίζουν εξωπραγματικές τις τιμές ακόμη και για παλιά μικρά σπίτια.Όπως έδειξαν και τα στοιχεία της Ελληνικής Στατιστικής Αρχής για τον πληθωρισμό που ήρθαν χθες στο φως της δημοσιότηταςακινη, τα ενοίκια αυξήθηκαν κατά 10,9% τον Μάιο του 2025, ενώ ο συνολικός κλάδος της στέγασης κατά 6%. Tο ζήτημα των τιμών κατοικιών και ενοικίων αναδεικνύεται σε μείζονα κοινωνικό και οικονομικό κίνδυνο. Η ελληνική αγορά ακινήτων, μετά από μία δεκαετία συρρίκνωσης και σταθεροποίησης, εμφανίζει τα τελευταία χρόνια σημάδια υπερθέρμανσης, τα οποία επιτείνουν τις ήδη δύσκολες συνθήκες της στεγαστικής κρίσης στην Ελλάδα.Οι αυξήσεις στα ενοίκιαΤην ίδια ώρα, η κυβέρνηση έχει αντιμετωπίσει το συγκεκριμένο ζήτημα αποσπασματικά και εντέλει αναποτελεσματικά, κάτι που αποτυπώνεται στις τιμές, οι οποίες «ανεβαίνουν» συνεχώς.Εάν ανατρέξει κάποιος στα στοιχεία της ΕΛΣΤΑΤ θα διαπιστώσει ότι κατά την τελευταία τετραετία (Μάιος 2021-Μάιος 2025), ο κλάδος της στέγασης έχει ανατιμηθεί κατά 22,6%, ενώ τα ενοίκια κατά 21,5%. Τα δύο παραπάνω στοιχεία αποτελούν έναν μέσο όρο, καθώς σε πλείστες των περιπτώσεων τα ενοίκια έχουν σημειώσει και αυξήσεις, οι οποίες έχουν ξεπεράσει το 40%, με αποτέλεσμα να σφίγγει κι άλλο το ζωνάρι στα φτωχότερα στρώματα της κοινωνίας, τα οποία έχουν να αντιμετωπίσουν ένα τεράστιο κύμα ακρίβειας, το οποίο απλώνεται παντού.Το πρόβλημαΠαράλληλα, τα ανείσπρακτα ενοίκια αυξήθηκαν κατά 23% μέσα στο 2024, σύμφωνα με έρευνες του κλάδου, κάτι που δείχνει τις δυσκολίες που αντιμετωπίζουν τα νοικοκυριά.Η κυβέρνηση εξήγγειλε επιστροφή ενός ενοικίου τον Νοέμβριο και κάθε Νοέμβριο, ως ετήσιο επίδομα στήριξης. Ωστόσο, το πρόβλημα είναι μεγάλο αλλά και δομικό, με την ιδιοκατοίκηση να μειώνεται (από 84,6% το 2005 σε 69,6% το 2023).Παράλληλα, η μέση τιμή ενοικίασης στην Αττική πλησιάζει τα 12 €/τ.μ., ενώ στο κέντρο της Αθήνας, ένα μικρό διαμέρισμα φτάνει τα 583 ευρώ, πλησιάζοντας επίπεδα μεγάλων ευρωπαϊκών πόλεων.Παράλληλα, η απόφαση του ΣτΕ σχετικά με τους κανόνες δόμησης (Νέος Οικοδομικός Κανονισμός) «φρέναρε» την έκδοση οικοδομικών αδειών, περιορίζοντας περαιτέρω τη δραστηριότητα στον κλάδο του real estate. Την ίδια στιγμή λείπουν από την αγορά περίπου 200.000 ακίνητα, σύμφωνα με τους υπολογισμούς παραγόντων της κτηματαγοράς. Το έλλειμμα θα μπορούσε να καλυφθεί με το άνοιγμα των κλειστών σπιτιών που παραμένουνΣτεγαστική κρίσηΗ στεγαστική κρίση συνεχίζει να αποτελεί ένα από το κορυφαία προβλήματα των Ελλήνων, καθώς η εύρεση στέγης, είτε για αγορά είτε για ενοικίαση, γίνεται ολοένα και δυσκολότερη, με τις τιμές των ακινήτων να συνεχίζουν να καλπάζουν.Είναι γεγονός ότι τα τελευταία χρόνια η εύρεση κατοικίας έχει γίνει πραγματικός εφιάλτης για χιλιάδες νοικοκυριά ενώ και τα επόμενα χρόνια δεν φαίνεται να δημιουργείται ένα συνολικό σχέδιο αντιμετώπισης του προβλήματος από την κυβέρνηση της ΝΔ.Οι βασικοί παράγοντες που θα επηρεάσουν τη μελλοντική εξέλιξη των τιμών και των ενοικίων τα επόμενα πέντε χρόνια είναι οι κυβερνητικές, οι βραχυχρόνιες μισθώσεις, τα επιτόκια, η οικονομική ανάκαμψη, οι διεθνείς εξελίξεις, αλλά και οι ανάγκες των πολιτών.Εν τω μεταξύ, όπως αναφέρει πρόσφατη έκθεση της Τράπεζας της Ελλάδος (ΤτΕ), η όξυνση του προβλήματος του κόστους στέγασης είναι πολυπαραγοντική.Την ίδια ώρα, η Ευρωπαϊκή Επιτροπή αναφέρεται στη στεγαστική κρίση της Ελλάδας, στην τελευταία εαρινή έκθεση Ευρωπαϊκού Εξαμήνου, τονίζοντας ότι το υψηλό κόστος στέγασης επηρεάζει αρνητικά το βιοτικό επίπεδο.Η Κομισιόν σημειώνει ότι οι τιμές των κατοικιών στην Ελλάδα έχουν αυξηθεί κατά μέσο όρο κατά 9,3 % ετησίως την περίοδο 2020-2024 (σε σύγκριση με τον μέσο όρο της ΕΕ 4,9 %) και εκτιμάται ότι είναι υπερτιμημένες κατά περίπου 20%.Η αύξηση των τιμών οφείλεται σε ένα συνδυασμό αναζωπύρωσης της εγχώριας και ξένης ζήτησης και περιορισμένης προσφοράς λόγω ετών συγκρατημένων επενδύσεων στην κατασκευή.Πηγή: ot.gr",https://www.tovima.gr/wp-content/uploads/2025/02/25/AKINITA.jpg,"«Τρέχουν» τα ενοίκια, τι δείχνουν τα στοιχεία της ΕΛΣΤΑΤ - Εντείνεται η στεγαστική κρίση"
https://www.tovima.gr/2025/06/02/finance/enoikia-anodiki-i-poreia-tous-poies-perioxes-paramenoun-fthines/,Ενοίκια: Ανοδική η πορεία τους – Ποιες περιοχές παραμένουν φθηνές,02-06-2025,08:52,Οικονομία,Ανδρομάχη Παύλου,Διογκώνεται η στεγαστική κρίση στην Ελλάδα με το μέσο μηνιαίο ενοίκιο να διαμορφώνεται στα 440 ευρώ τον Απρίλιο του 2025,"Η στεγαστική κρίση διογκώνεται, με τις τιμές στα ενοίκια να συνεχίζουν την ανοδική τους πορεία, πιέζοντας ασφυκτικά τα νοικοκυριά. Σύμφωνα με στοιχεία της ΕΛΣΤΑΤ, το μέσο μηνιαίο ενοίκιο στην Ελλάδα ήταν περίπου 440 ευρώ τον Απρίλιο του 2025.Κύκλοι της αγοράς αναφέρουν στον ΟΤ ότι «βρισκόμαστε σε ένα σημείο οριακό όπου οι αξίες των μισθωμάτων είναι σε πολύ υψηλά επίπεδα σε σύγκριση με τα εισοδήματα του μέσου νοικοκυριού, με αποτέλεσμα να βρίσκουν σημεία αντίστασης και να μη βλέπουμε περαιτέρω μεγάλες αυξήσεις των τιμών».Οι ίδιοι αποδίδουν την άνοδο των ενοικίων στην αυξημένη ζήτηση και την περιορισμένη προσφορά καθώς ένας μεγάλος αριθμός ιδιοκτητών ακινήτων έχει στραφεί στη βραχυχρόνια εκμίσθωση.Όπως αναφέρει και η Τράπεζα της Ελλάδος (ΤτΕ) η όξυνση του προβλήματος του κόστους στέγασης είναι απόρροια της εκτεταμένης επενδυτικής εκμετάλλευσης της κατοικίας, της απόσυρσης από την αγορά ακινήτων που εξασφαλίζουν μη εξυπηρετούμενα δάνεια και προορίζονται για πλειστηριασμό καθώς και της υποτονικής δραστηριότητας στον κατασκευαστικό κλάδο για μακρά χρονική περίοδο, η οποία δεν έχει επιτρέψει την ομαλή αναπλήρωση του αποθέματος ακινήτων.Οι περιοχέςΑποκαλυπτικά είναι και τα στοιχεία που κατέγραψε ο SPI, ο δείκτης τιμών του Spitogatos. Το πρώτο τρίμηνο του 2025 ολοκληρώθηκε με αισθητές αυξήσεις στις τιμές ενοικίασης ακινήτων σε όλη την επικράτεια.Οι Κυκλάδες παίρνουν την πρωτιά των πιο ακριβών περιοχών της χώρας με μέση ζητούμενη τιμή στα 14,2 €/τ.μ.Ακολουθούν τα Νότια και τα Βόρεια Προάστια της Αθήνας, το Κέντρο της Αθήνας και ο Πειραιάς. Αξίζει να σημειωθεί ότι η Χαλκιδική συνεχίζει να έχει από τις υψηλότερες μέσες ζητούμενες τιμές ενοικίασης σε όλη τη χώρα και το 1ο τρίμηνο του 2025, γεγονός που οφείλεται στην εκτεταμένη τουριστική περίοδο και την πληθώρα επιλογών βραχυχρόνιας μίσθωσης.Στον τομέα της ενοικίασης, οι χαμηλότερες μέσες ζητούμενες τιμές καταγράφονται στον Νομό Κιλκίς, το Υπόλοιπο Νομού Θεσσαλονίκης, καθώς και στους Νομούς Πέλλας, Καστοριάς και Ημαθίας.Αντίστοιχα, στην ενοικίαση κατοικιών, η Βουλιαγμένη παραμένει η ακριβότερη περιοχή της Αττικής, με τη μέση ζητούμενη τιμή να ανέρχεται στα 20,0 €/τ.μ.Τη λίστα των πιο ακριβών περιοχών για ενοικίαση συμπληρώνουν η Φιλοθέη, η Βούλα, το Κολωνάκι-Λυκαβηττός και το Παλαιό Ψυχικό.Για όσους ενδιαφέρονται για ενοικίαση κατοικίας, οι πιο χαμηλές μέσες ζητούμενες τιμές στην Αττική καταγράφονται στο Πέραμα, στα Προάστια του Πειραιά, καθώς και στις Αχαρνές, τη Σταμάτα, το Καματερό και την Παιανία. Οι περιοχές αυτές συνεχίζουν να προσελκύουν ενδιαφέρον από όσους αναζητούν οικονομική κατοικία εντός της Αττικής, χάρη στον συνδυασμό χαμηλών τιμών και των αναπτυσσόμενων τοπικών αγορών.Τα πιο ακριβά σημεία της Θεσσαλονίκης για ενοικίαση είναι οι περιοχές Βαρδάρης-Λαχανόκηποι (11,1 €/τ.μ.), το Κέντρο της Θεσσαλονίκης (10,8 €/τ.μ.) και οι 40 Εκκλησιές-Ευαγγελίστρια (10,7 €/τ.μ.).  Πιο οικονομικές επιλογές είναι η περιοχή με τη χαμηλότερη μέση ζητούμενη τιμή το 1ο τρίμηνο του 2025 είναι τα Βασιλικά (5,0 €/τ.μ.), η περιοχή Μίκρα (5,2 €/τ.μ.) και το Ωραιόκαστρο (5,8 €/τ.μ.).Πηγή: ot.gr",https://www.tovima.gr/wp-content/uploads/2024/04/11/ENOIKIASTHRIA.jpg,Διογκώνεται η στεγαστική κρίση στην Ελλάδα με το μέσο μηνιαίο ενοίκιο να διαμορφώνεται στα 440 ευρώ τον Απρίλιο του 2025
https://www.tovima.gr/2025/05/30/culture/vivliopoleio-epi-leksei-epiviose-stin-krisi-den-antekse-ta-akriva-enoikia-pos-to-apoxairetoun-oi-episkeptes-tou/,"Βιβλιοπωλείο «Επί Λέξει»: Επιβίωσε στην κρίση, δεν άντεξε τα ακριβά ενοίκια – Πώς το αποχαιρετούν οι επισκέπτες του",30-05-2025,10:56,Πολιτισμός,Ντιάνα Καρτσαγκούλη,"Το «Επί Λέξει», επί δώδεκα χρόνια σταθερός χώρος φιλοξενίας λόγου και σκέψης στην Ακαδημίας, ανακοινώνει το τέλος της λειτουργίας του εξαιτίας του υπερδιπλασιασμού του ενοικίου του.","«Ο τοίχος που δεν μπορούμε να γκρεμίσουμε». Με αυτή τη φράση έκλεινε η λιτή ανακοίνωση που δημοσίευσε το βράδυ της 28ης Μαΐου το βιβλιοπωλείο «Επί Λέξει» στη σελίδα του στο Facebook.Μετά από δώδεκα χρόνια συνεχούς παρουσίας στον αριθμό 32 της οδού Ακαδημίας, το βιβλιοπωλείο ενημέρωσε το κοινό του ότι θα κλείσει στα τέλη Ιουλίου, εξαιτίας της μεγάλης αύξησης του ενοικίου που ζητήθηκε από τους ιδιοκτήτες του ακινήτου.Η δυσάρεστη είδηση συνέπεσε με την Εβδομάδα Μικρών Βιβλιοπωλείων, και η χρονική αυτή σύμπτωση φώτισε με ιδιαίτερη ένταση την ανάγκη προστασίας τέτοιων χώρων.Αν το ζητούμενο είναι να ενισχυθεί η εγχώρια εκδοτική παραγωγή και να καλλιεργηθεί η φιλαναγνωσία, τότε η λειτουργία βιβλιοπωλείων σαν το «Επί Λέξει»  είναι απαραίτητη.Το «Επί Λέξη» γεννήθηκε μέσα στην κρίσηΓια όσους περνούσαν συχνά από την οδό Ακαδημίας, το «Επί Λέξει« αποτελούσε μια ευχάριστη νότα της καθημερινότητάς τους. Το  αμέσως αναγνωρίσιμο φωτεινό εσωτερικό του, τα προσεκτικά τοποθετημένα βιβλία, η ζεστή ατμόσφαιρα συντελούσαν σε αυτό.«Το κλείσιμο του «Επί Λέξει» δεν είναι μοναδική περίπτωση».Το ξεκίνημα της λειτουργίας του το 2013, μέσα στην αβεβαιότητα των πρώτων μνημονιακών χρόνων, θα μπορούσε να θεωρηθεί παράτολμο. Η παρουσία και εμπειρία όμως της ιδιοκτήτριας -και «ψυχής« του- Μαρίας Παπαγεωργίου, βιβλιοπώλισσας με μακρά διαδρομή στον χώρο του βιβλίου αποτελούσε εγγύηση.Η αγάπη της ίδιας και του συζύγου της  φιλολόγου και κριτικού Χρίστου Παπαγεωργίου, για το βιβλίο και η επιθυμία τους να δημιουργήσουν έναν χώρο που θα έδινε έμφαση στις καλές εκδόσεις, ελληνικές και μεταφρασμένες, ενώ παράλληλα θα φιλοξενούσε παρουσιάσεις, συζητήσεις και εκδηλώσεις, τους οδήγησαν στο άνοιγμα του «Επί Λέξει».Ο π. Πρόεδρος της Δημοκρατίας Προκόπης Παυλόπουλος σε επίσκεψή του στο «Επί Λέξει»Έτσι, το βιβλιοπωλείο τους έγινε, μέσα στα χρόνια, κάτι σαν σταθερό σημείο αναφοράς, ένα τοπόσημο για πολλούς, με προσανατολισμό προς τη λογοτεχνία, τη φιλοσοφία, τις καλές εκδόσεις, και -ίσως πιο σημαντικό- προς τους ανθρώπους που ήθελαν να διαβάσουν κάτι περισσότερο από ένα μπεστ σέλερ.Από τον Βόλο στην ΑκαδημίαςΗ κ. Παπαγεωργίου, όπως προαναφέρθηκε, δεν ήταν νέα στον χώρο. Ξεκίνησε την πορεία της στον Βόλο το 1981, ενώ εργάστηκε σε σημαντικά βιβλιοπωλεία της Αθήνας, όπως το «Θεμέλιο» και η ιστορική «Εστία» της οδού Σόλωνος.Γνώριζε τον αναγνώστη. Ήξερε τι να προτείνει στον καθένα και σπάνια έπεφτε έξω. Και ολόκληρο το βιβλιόφιλο κοινό είχε τη σιγουριά ότι στο «Επί Λέξει» θα έβρισκε αυτό που ήθελε.«Ειδικά οι μικροί χώροι πολιτισμού αντιμετωπίζουν μεγάλο πρόβλημα».Ο σχεδιασμός του χώρου επίσης, ευνοούσε την παραμονή σου σε αυτόν. Πλατιά σκαλιά, ένα μικρό, επιπλέον δωμάτιο γεμάτο σπάνιες εκδόσεις, καθίσματα στο βάθος, ό,τι πρέπει για να απολαύσει κάποιος το ανάγνωσμά του.Οι μικροί χώροι που δεν αντέχουν την πίεσηΤο κλείσιμο του «Επί Λέξει» δεν είναι μοναδική περίπτωση. Αποτελεί ένα ακόμη επεισόδιο στην εκκένωση του ιστορικού κέντρου της Αθήνας από ανεξάρτητες, τοπικές επιχειρήσεις. Οι τιμές των ενοικίων αυξάνονται απότομα και τα καταστήματα που δεν ανήκουν σε αλυσίδες ή δεν υπάγονται στον τουριστικό τομέα δυσκολεύονται να επιβιώσουν.Ειδικά οι μικροί χώροι πολιτισμού αντιμετωπίζουν μεγάλο πρόβλημα. Κινηματογράφοι, όπως το Ιντεάλ το οποίο επίσης έκλεισε πέρυσι μετά από 100 και πλέον χρόνια λειτουργίας, μικρές θεατρικές σκηνές, καφενεία με ταυτότητα, βιβλιοπωλεία δυσκολεύονται να σταθούν απέναντι στην πίεση μιας αγοράς που πριμοδοτεί τον όγκο και την ταχύτητα.Χαρακτηριστικά παραδείγματα οι ιστορικοί κινηματογράφοι του κέντρου της Αθήνας, «Ιντεάλ» και «ΑΣΤΟΡ που αναγκάστηκαν να κλείσουν τα προηγούμενα δύο χρόνια. Πώς μπορεί εξάλλου να παραμείνει στο κέντρο μια επιχείρηση όταν τα ενοίκια αυξάνονται με τέτοιους ρυθμούς;Μια «όαση» και «ανάσα στην Ακαδημίας»Η ανακοίνωση του κλεισίματος προκάλεσε αρκετές αντιδράσεις και λόγια υποστήριξης στα social media. Ιδιαίτερα οι συγγραφείς, των οποίων παρουσιάσεις βιβλίων έχουν φιλοξενηθεί αρκετές φορές από το βιβλιοπωλείο, μοιράστηκαν την απώλειά τους.Η Ρέα Γαλανάκη μίλησε για μια «όαση». Ο Πέτρος Τατσόπουλος, με αναφορά στη γνωριμία του με τη Μαρία Παπαγεωργίου από τα χρόνια της «Εστίας», χαρακτήρισε το βιβλιοπωλείο «ανάσα στην Ακαδημίας». Αντίστοιχα λόγια και από άλλους συγγραφείς, δημοσιογράφους, πανεπιστημιακούς.Το «Επί Λέξει» θα λειτουργεί για δύο μήνες ακόμη. Ως τα τέλη Ιουλίου, τα βιβλία του διατίθενται ήδη με έκπτωση.",https://www.tovima.gr/wp-content/uploads/2025/05/30/epi-lexei-1.jpg,"Το «Επί Λέξει», επί δώδεκα χρόνια σταθερός χώρος φιλοξενίας λόγου και σκέψης στην Ακαδημίας, ανακοινώνει το τέλος της λειτουργίας του εξαιτίας του υπερδιπλασιασμού του ενοικίου του."
https://www.tovima.gr/2025/05/29/finance/stegastiki-krisi-ksenes-ependyseis-airbnb-meiosan-ta-akinita-pros-polisi-enoikiasi/,"Στεγαστική κρίση: Ξένες επενδύσεις, Airbnb μείωσαν τα ακίνητα προς πώληση – ενοικίαση",29-05-2025,10:07,Οικονομία,Newsroom,"Παρότι η επιβάρυνση από το κόστος στέγασης δεν είναι ίδια σε όλα τα κράτη-μέλη της ΕΕ, το πρόβλημα είναι ιδιαίτερα οξυμένο σε χώρες όπως η Γερμανία, Δανία, η Ισπανία και φυσικά η Ελλάδα.","Την τελευταία δεκαετία η στέγη έχει γίνει απλησίαστη για εκατοντάδες χιλιάδες ανθρώπους στην Ευρώπη, και το πρόβλημα να συναντάται έντονα και στην Ελλάδα.Σύμφωνα με την ΕΛΣΤΑΤ, σε ολόκληρη την χώρα οι κενές και νέες κατοικίες ξεπερνούν τα 2 εκατομμύρια.125.000 κλειστά ακίνητα στην Αττική.Ο Καθηγητής του ΑΠΘ από το Τμήμα Μηχανικών Χωροταξίας και Ανάπτυξης, Νικόλας Καρανικόλας, μίλησε στην «Κοινωνία Ώρα MEGA» για τη στεγαστική κρίση.«Έχουμε το υψηλότερο ποσοστό στην Ευρώπη σε κενές κατοικίες. Είναι περίπου 35% των κατοικιών στην Ελλάδα που παραμένουν κλειστές και αυτό είναι ένα σοβαρό πρόβλημα. Ξεκαθαρίζουμε ότι υπάρχουν και κενά εξοχικά. Μόνο στον δήμο Αθηναίων έχουμε 125.000 ακίνητα κλειστά. Είναι πολλοί οι λόγοι: πρώτα από όλα είναι παλιά και άρα έχουν μεγάλο κόστος ανακατασκευής. Δεύτερον οι ιδιοκτήτες δεν μπορούν να τα νοικιάζουν γιατί δεν έχουν την οικονομική δυνατότητα. Πολλοί ιδιοκτήτες κάνουν λόγο για υψηλή φορολογία, και φοβούνται τους κακοπληρωτές», είπε αρχικά.Αντικίνητρο οι κακοπληρωτές«Να υπάρχει ένα μητρώο όπου ο ιδιοκτήτης και ο ενοικιαστής θα γνωρίζουν πώς έχει φερθεί ο ενοικιαστής στον ιδιοκτήτη και το αντίστροφο, με μία σύμφωνη γνώμη και των δύο. Επίσης, να δούμε τι γίνεται όταν κάποιος δεν πληρώνει. Οι ιδιοκτήτες αισθάνονται λόγω αυτών ότι δεν θέλουν να προχωρήσουν σε ενοικίαση», συμπλήρωσε ο κ. Καρανικόλας.Τεράστια αύξηση ξένων κεφαλαίων που αγοράζουν στη χώρα«Από την άλλη πλευρά έχουμε μεγάλο αριθμό ξενών επενδύσεων σε ακίνητα στη χώρα. Μόνο το 2024 έχουμε φτάσει 2.700.000.000. αυτά τα χρήματα προέρχονται από Χονγκ Κονγκ, Κύπρο, Τουρκία, Γερμανία, Ελβετία, Ισραήλ και ΗΠΑ. Εκτός ευρώ, η πρώτη χώρα είναι η Βουλγαρία. Έχουμε τεράστια αύξηση ξένων κεφαλαίων που αγοράζουν στη χώρα», επεσήμανε ο κ. Καρανικόλας.Golden Visa – «Σπίτι μου Ι και ΙΙ»Όπως ανέφερε ο Καθηγητής, «το μεγαλύτερο ποσοστό της Golden Visa είναι στην Περιφέρεια Αττικής, το 70-80%. Είναι θέμα πολιτικής και όχι καθυστέρησης τα μέτρα που πρέπει να βάλουμε. Τα προγράμματα «Σπίτι μου Ι, ΙΙ» δεν βοήθησαν όσο θα θέλαμε. Ειδικά το «Σπίτι μου ΙΙ» δεν προχωράει. Αιτήσεις υπήρχαν πολλές αλλά κολλούσε η διαδικασία».Airbnb«Σήμερα στην Αθήνα έχουμε 13.500 ακίνητα στο Airbnb. Θα πρέπει να βρούμε την λύση της κοινωνικής κατοικίας. Η λύση στην φθηνή στέγαση είναι πια πολύ σημαντικό θέμα», τόνισε ο Καθηγητής.Πώς φτάσαμε στο στεγαστικό πρόβλημα-κενές κατοικίες -έλλειψη προσφοράς στέγης -ξένες επενδύσεις (Golden Visa) -υπέρ – άνθηση του AirbnbΑκίνητα: Εξετάζεται το τέλος «αδράνειας»Θα αφορά όσους κρατούν «κλειδωμένα» τα ακίνητα τους και δεν τα βγάζουν στην αγορά Και όσους δεν χρησιμοποιούν κανένα πρόγραμμα ανακαίνισης-αναβάθμισης, ώστε το ακίνητο να βγει στην αγορά.",https://www.tovima.gr/wp-content/uploads/2025/05/29/shutterstock_624572792.jpg,"Παρότι η επιβάρυνση από το κόστος στέγασης δεν είναι ίδια σε όλα τα κράτη-μέλη της ΕΕ, το πρόβλημα είναι ιδιαίτερα οξυμένο σε χώρες όπως η Γερμανία, Δανία, η Ισπανία και φυσικά η Ελλάδα."
https://www.tovima.gr/2025/05/28/finance/enoikia-mono-meso-trapezon-i-pliromi-tous-apo-tin-1i-ianouariou/,Ενοίκια: Μόνο μέσω τραπεζών η πληρωμή τους από την 1η Ιανουαρίου,28-05-2025,07:35,Οικονομία,Μαρία Βουργάνα,Οι στόχοι της κυβέρνησης για το μέτρο - Ποιους βάζει στο στόχαστρό της η ΑΑΔΕ.,"Από την 1η Ιανουαρίου 2026, κάθε ευρώ που καταβάλλεται για στέγη, είτε πρόκειται για κύρια κατοικία, είτε για εξοχική ή για φοιτητικό διαμέρισμα θα πρέπει να περνά υποχρεωτικά μέσα από το τραπεζικό σύστημα όπως προανήγγειλε χθες ο υπουργός Εθνικής Οικονομίας και Οικονομικών, Κυριάκος Πιερρακάκης.Μετά τις αγοραπωλησίες ακινήτων η κυβέρνηση βάζει τέλος στη χρήση μετρητών και στις συναλλαγές μεταξύ ιδιοκτητών και ενοικιαστών ακινήτων εξετάζοντας το ενδεχόμενο ποινών (προστίμων ή άλλων κυρώσεων) για όσους εντοπιστούν να μην συμμορφώνονται με το νέο μέτρο και συνεχίζουν να πληρώνουν το ενοίκιο σε μετρητά.Στο οικονομικό επιτελείο γνωρίζουν ότι με αυτό το μέτρο δεν θα εξαφανιστεί η φοροδιαφυγή με τα «μαύρα» ενοίκια αλλά θα οδηγήσει σε μεγαλύτερη διαφάνεια και θα βοηθήσει στις διασταυρώσεις της ΑΑΔΕ.Από τη στιγμή που τα ενοίκια, έστω και αυτά που δηλώνονται στην εφορία, θα περνούν από τις τράπεζες, η ΑΑΔΕ θα έχει στα χέρια της ένα ακόμη εργαλείο για τις διασταυρώσεις συγκρίνοντας δηλωθέντα ενοίκια με τα μισθώματα που αναγράφονται στις αγγελίες. Το κυνήγι της φοροδιαφυγής γίνεται έτσι πιο στοχευμένο.Εισοδήματα από ακίνηταΣύμφωνα με τα τελευταία διαθέσιμα στοιχεία της ΑΑΔΕ, τα εισοδήματα από ενοίκια ξεπερνούν τα 8,5 δισ. ευρώ ετησίως με επτά στους δέκα φορολογούμενους να δηλώνουν έως 5.000 ευρώ και άλλο ένα 16% να δηλώνει από 5.001 έως 10.000 ευρώ. Δηλαδή το 87% των ιδιοκτητών δηλώνει κάτω από 10.000 ευρώ ετήσιο εισόδημα από ακίνητα.Σημειώνεται ότι σε φόρο εισοδήματος δεν υπάγεται το 100% του εισοδήματος από ενοίκια, αλλά το 95%, καθώς, για κάθε ιδιοκτήτη εκμισθούμενου ακινήτου, η ισχύουσα νομοθεσία προβλέπει αυτόματη έκπτωση ποσοστού 5% ως δαπάνη επισκευής και συντήρησης του ακινήτου. Η έκπτωση του 5% δεν απαιτεί δικαιολογητικά, αλλά υπολογίζεται αυτόματα κατά την εκκαθάριση της φορολογικής δήλωσης και τον υπολογισμό του φόρου εισοδήματος.Συγκεκριμένα: Ετήσια εισοδήματα έως 5.000 ευρώ δηλώνουν 1.248.445 φορολογούμενοι με το συνολικό ύψος των δηλωθέντων εισοδημάτων να υπερβαίνει τα 2 δις. ευρώ. Ετήσια εισοδήματα από 5.000 έως 10.000 ευρώ εμφανίζουν στην εφορία 285.771 φορολογούμενοι με το συνολικό ύψος να φτάνει τα 2 δις. ευρώ. Ετήσια εισοδήματα από 10.000 έως 20.000 ευρώ ή συνολικού ύψους 2,15 δις. ευρώ δηλώνουν 157.780 φορολογούμενοι Ετήσια εισοδήματα από 20.000 – 50.000 ευρώ δηλώνουν 57.658 φορολογούμενοι με το συνολικό ύψος των εισοδημάτων να φτάνει τα 1,.65 δις. ευρώ Μόλις 8.401 φορολογούμενοι δηλώνουν εισοδήματα από ακίνητα που υπερβαίνουν τα 50.000 ευρώ ή συνολικά 678,44 εκατ. ευρώ.ΠΗΓΗ: ot.gr",https://www.tovima.gr/wp-content/uploads/2023/11/09/spitia.jpg,Οι στόχοι της κυβέρνησης για το μέτρο - Ποιους βάζει στο στόχαστρό της η ΑΑΔΕ.
https://www.tovima.gr/2025/05/21/finance/morgan-stanley-kampanaki-gia-ta-enoikia-stin-ellada/,Morgan Stanley: «Καμπανάκι» για τα ενοίκια στην Ελλάδα,21-05-2025,18:17,Οικονομία,Newsroom,Θετική για τις προοπτικές της οικονομίας παραμένει η αμερικανική επενδυτική τράπεζα - «Αγκάθι» ο πληθωρισμός των ενοικίων,"Παρά τις διεθνείς προκλήσεις, η ελληνική οικονομία διατηρεί ισχυρές αναπτυξιακές προοπτικές, σύμφωνα με τη νέα έκθεση της Morgan Stanley. Ο αμερικανικός οίκος προβλέπει αύξηση του ΑΕΠ κατά 2,2% φέτος και 1,8% το 2026, με μοχλό τις επενδύσεις μέσω του Ταμείου Ανάκαμψης και τις εισροές ξένων κεφαλαίων.Ωστόσο, σύμφωνα με την Morgan Stanley, τα ενοίκια καταγράφουν επίμονες και ανησυχητικές αυξήσεις με ρυθμό +10,5% ετησίως, έναντι μόλις +2,9% στην Ευρωζώνη, επιβαρύνοντας κυρίως τα χαμηλότερα εισοδήματα. Το 35% των ελληνικών νοικοκυριών είναι ενοικιαστές, και για τα πιο ευάλωτα, το ενοίκιο απορροφά έως και 22% του διαθέσιμου εισοδήματος.Η Morgan Stanley αποδίδει τη ραγδαία αύξηση των ενοικίων στην υποεπένδυση στον τομέα της κατοικίας τα τελευταία χρόνια. Η περιορισμένη προσφορά νέων κατοικιών, σε συνδυασμό με την αυξανόμενη ζήτηση έχουν δημιουργήσει ένα εκρηκτικό μείγμα που ωθεί τις τιμές στα ύψη. Ο οίκος σημειώνει πως η κατάσταση αυτή ενδέχεται να πιέσει την κατανάλωση, προτρέποντας για ενίσχυση της οικοδομικής δραστηριότητας.Η ιδιωτική αύξηση της κατανάλωσης αναμένεται να επιβραδυνθεί, ενώ οι καθαρές εξαγωγές επιφέρουν αρνητική συμβολή την περίοδο 2025-2026. Το ποσοστό ανεργίας έχει φτάσει στο χαμηλότερο επίπεδο από το 2009 (9% τον Μάρτιο του 2025) και, σύμφωνα με τον οίκο, αναμένεται ότι θα συνεχίσει να μειώνεται κατά τη διάρκεια του ορίζοντα των προβλέψεων του, καθώς η οικονομική ανάπτυξη ευνοεί τη μείωση της χαλαρότητας στην αγορά εργασίας.Στον τουρισμό, που αντιστοιχεί σε πάνω από το 20% του ΑΕΠ, η Morgan Stanley δεν αναμένει σημαντική επίπτωση από μια ενδεχόμενη πτώση του δολαρίου. Όπως σημειώνει, οι Αμερικανοί τουρίστες συνεισέφεραν μόλις το 7% των τουριστικών εσόδων το 2024, ενώ η ανταγωνιστικότητα των τιμών στην Ελλάδα παραμένει υψηλή.Στο μέτωπο του χρέους, οι αναλυτές προβλέπουν πτωτική πορεία: από 153,6% του ΑΕΠ το 2024 σε 143% το 2026. Το πρωτογενές πλεόνασμα αναμένεται στο 3,7% φέτος και στο 3,9% το 2026, με το συνολικό δημοσιονομικό πλεόνασμα να φτάνει το 0,7% στο τέλος του ορίζοντα πρόβλεψης.",https://www.tovima.gr/wp-content/uploads/2025/05/21/morgan-stanley.jpg,Θετική για τις προοπτικές της οικονομίας παραμένει η αμερικανική επενδυτική τράπεζα - «Αγκάθι» ο πληθωρισμός των ενοικίων
https://www.tovima.gr/2025/05/12/society/ekriksi-sti-thessaloniki-nees-apokalypseis-gia-ton-36xrono-enoikiasti-tis-giafkas/,Έκρηξη στη Θεσσαλονίκη: Νέες αποκαλύψεις για τον 36χρονο ενοικιαστή της γιάφκας,12-05-2025,23:47,Κοινωνία,Newsroom,Οι Αρχές εξετάζουν σοβαρά το ενδεχόμενο ο 36χρονος να έχει μεγαλύτερο ρόλο στην υπόθεση της βομβιστικής επίθεσης στη Θεσσαλονίκη,"Νέες αποκαλύψεις βλέπουν το φως της δημοσιότητας για τη βομβιστική επίθεση στη Θεσσαλονίκη. Oι Αρχές εξετάζουν το ενδεχόμενο ο 36χρονος ενοικιαστής της γιάφκας που έχει συλληφθεί να έχει ακόμη σημαντικότερο ρόλο στην υπόθεση.Υπενθυμίζεται πως μετά την έκρηξη της βόμβας τα ξημερώματα του περασμένου Σαββάτου (3/5) στο κέντρο της Θεσσαλονίκης, όπου έχασε τη ζωή της η 38χρονη που την τοποθέτησε, διαπιστώθηκε ότι η γυναίκα είχε παραλάβει τον εκρηκτικό μηχανισμό από ένα διαμέρισμα Airbnb στα Λαδάδικα.Το διαμέρισμα αυτό είχε ενοικιαστεί στο όνομα του 36χρονου. Εκείνος υποστήριξε στις Αρχές πως δε γνώριζε πως μετέφερε εκρηκτικό μηχανισμό και πως κάποιος του είχε δώσει ένα χρηματικό ποσό ώστε να το μεταφέρει.Όπως αποκάλυψε στο κεντρικό δελτίο ειδήσεων του Mega ο Βασίλης Λαμπρόπουλος, αστυνομικός συντάκτης των εφημερίδων «ΤΟ ΒΗΜΑ» και «ΤΑ ΝΕΑ», η αστυνομία εξετάζει σοβαρά το ενδεχόμενο ο 36χρονος να έχει μεγαλύτερο ρόλο στην υπόθεση.Συγκεκριμένα, ερευνούν εάν είναι αυτός που κατασκεύασε τον εκρηκτικό μηχανισμό.Όπως είπε ο αστυνομικός συντάκτης, ο κατηγορούμενος έλεγε σε παλαιότερες συνεντεύξεις του πως είναι άστεγος, ωστόσο διαπιστώθηκε πως είχε κάνει πολλά ταξίδια στο εξωτερικό και συγκεκριμένα, σε Ρωσία, Αμερική, Τουρκία και Ισπανία.‘Έτσι, οι Αρχές ερευνούν από πού έβρισκε τα χρήματα για αυτά τα ταξίδια, καθώς δήλωνε πως η οικονομική του κατάσταση είναι πολύ άσχημη.",https://www.tovima.gr/wp-content/uploads/2025/05/12/mixalitsianos.jpg,Οι Αρχές εξετάζουν σοβαρά το ενδεχόμενο ο 36χρονος να έχει μεγαλύτερο ρόλο στην υπόθεση της βομβιστικής επίθεσης στη Θεσσαλονίκη
https://www.tovima.gr/2025/05/11/society/ekriksi-sti-thessaloniki-profylakistike-o-36xronos-enoikiastis-tou-airbnb/,Εκρηξη στη Θεσσαλονίκη: Προφυλακίστηκε ο 36χρονος ενοικιαστής του airbnb,11-05-2025,11:35,Κοινωνία,Newsroom,"Προφυλάκιση για τον 36χρονο Κώστα Μιχαλιτσιάνο, ενοικιαστή του airbnb στη Θεσσαλονίκη όπου κατά το κατηγορητήριο κατασκευάστηκε ο εκρηκτικός μηχανισμός που σκότωσε την 38χρονη την ώρα που την τοποθετούσε κοντά σε τράπεζα.","Στην προφυλάκιση του 36χρονου που εμπλέκεται στην υπόθεση της έκρηξης στη Θεσσαλονίκη συμφώνησαν το πρωί της Κυριακής, 11 Μάιου, ανακριτής και εισαγγελέας που χειρίζονται την υπόθεση.Ο 36χρονος είχε ενοικιάσει το Airbnb, στην οδό Ολυμπίου Διαμαντή, στη Θεσσαλονίκη, όπου θεωρείται ότι ήταν ο τόπος κατασκευής της βόμβας η οποία εξερράγη στα χέρια της 38χρονης γυναίκας σκοτώνοντάς την, την ώρα που την τοποθετούσε κοντά σε τράπεζα.Ο 36χρονος οδηγήθηκε νωρίτερα το πρωί στον ανακριτή και μετά την απολογία του ο ανακριτής αποφάσισε την προφυλάκισή του.Για τι κατηγορείταιΣε βάρος του έχει ασκηθεί ποινική δίωξη για συγκρότηση και ένταξη σε εγκληματική οργάνωση, έκρηξη από την οποία μπορεί να προκύψει κίνδυνος για άνθρωπο, προμήθεια, κατοχή και κατασκευή εκρηκτικών υλών, φθορά ξένης ιδιοκτησίας και κατοχή όπλων.Αρνείται τις κατηγορίεςΟ προφυλακισμένος κατηγορούμενος φέρεται υποστήριξε ενώπιον του ανακριτή πως δε γνώριζε την 38χρονη και πως δεν είχε καμία σχέση με τον εκρηκτικό μηχανισμό και πως το μόνο που έκανε ήταν να μεταφέρει ένα σακίδιο, το περιεχόμενο του οποίου λέει πως δε γνώριζε, στο διαμέρισμα «για το χαρτζιλίκι», όπως χαρακτηριστικά φέρεται να είπε.",https://www.tovima.gr/wp-content/uploads/2025/05/11/mixalitsianos.jpg,"Προφυλάκιση για τον 36χρονο Κώστα Μιχαλιτσιάνο, ενοικιαστή του airbnb στη Θεσσαλονίκη όπου κατά το κατηγορητήριο κατασκευάστηκε ο εκρηκτικός μηχανισμός που σκότωσε την 38χρονη την ώρα που την τοποθετούσε κοντά σε τράπεζα."
https://www.tovima.gr/2025/05/09/finance/sto-2-o-plithorismos-ektokseythikan-enoikia-kafes-aeroporika-poso-epese-to-elaiolado/,"Στο 2% ο πληθωρισμός – Εκτοξεύθηκαν ενοίκια, καφές, αεροπορικά, πόσο έπεσε το ελαιόλαδο",09-05-2025,12:43,Οικονομία,Newsroom,"Μεγάλες αυξήσεις καταγράφονται σε φυσικό αέριο, καφέ, κακάο, αεροπορικά και πακέτα διακοπών - Αναλυτικά τα στοιχεία της ΕΛΣΤΑΤ","Στο 2% «πτώση» ο πληθωρισμός στην Ελλάδα τον Απρίλιο (από 2,4% τον Απρίλιο), σύμφωνα με την ΕΛΣΤΑΤ. Παράλληλα, ο πληθωρισμός τροφίμων διαμορφώθηκε στο 2% τον Απρίλιο από το 2,2% του Μαρτίου.Οι μεγαλύτερες αυξήσεις καταγράφονται στο φυσικό αέριο με 29,9%, στη μεταφορά επιβατών με αεροπλάνο με 27,6%, στα ενοίκια κατοικιών με 10,8%, στην κατηγορία «καφές-κακάο-τσάι» με 10,6% και στα πακέτα διακοπών με 9,8%.Στον αντίποδα, η μεγαλύτερη μείωση καταγράφηκε στο ελαιόλαδο με πτώση 28,3%, στο πετρέλαιο θέρμανσης με 12,9%, στον εξοπλισμό επεξεργασίας και εικόνας με 12,6%, στα καύσιμα και λιπαντικά με 10,1% και στην κατηγορία «σάλτσες-καρυκεύματα» με 7,4%.Ειδικότερα, από τη σύγκριση του Γενικού ΔΤΚ του μηνός Απριλίου 2025 με τον αντίστοιχο Δείκτη του Απριλίου 2024 προέκυψε αύξηση 2,0% έναντι αύξησης 3,1% που σημειώθηκε κατά την αντίστοιχη σύγκριση του έτους 2024 με το 2023.Ο Γενικός ΔΤΚ κατά τον μήνα Απρίλιο 2025, σε σύγκριση με τον Μάρτιο 2025 δεν παρουσίασε μεταβολή. Κατά την αντίστοιχη σύγκριση του προηγούμενου έτους σημειώθηκε αύξηση 0,5%.Ο μέσος ΔΤΚ του δωδεκαμήνου Μαΐου 2024 – Απριλίου 2025, σε σύγκριση με τον αντίστοιχο Δείκτη του δωδεκαμήνου Μαΐου 2023 – Απριλίου 2024, παρουσίασε αύξηση 2,5%, έναντι αύξησης 2,8% που σημειώθηκε κατά την αντίστοιχη σύγκριση του δωδεκαμήνου Μαΐου 2023 – Απριλίου 2024 με το δωδεκάμηνο Μαΐου 2022 – Απριλίου 2023.Ποιοι κλάδοι «ανέβηκαν» και ποιοι «έπεσαν»Η αύξηση του Γενικού ΔΤΚ κατά 2,0% τον μήνα Απρίλιο 2025, σε σύγκριση με τον αντίστοιχο Δείκτη του Απριλίου 2024, προήλθε κυρίως από τις μεταβολές στις ακόλουθες ομάδες αγαθών και υπηρεσιών:1. Από τις αυξήσεις των δεικτών κατά:• 2,0% στην ομάδα Διατροφή και μη αλκοολούχα ποτά, λόγω αύξησης κυρίως των τιμών σε: ψωμί, άλλα προϊόντα αρτοποιίας και ζαχαροπλαστικής, κρέατα (γενικά), νωπά ψάρια, γιαούρτι, αυγά, φρούτα (γενικά), λαχανικά (γενικά), ζάχαρη-σοκολάτεςγλυκά-παγωτά, καφές-κακάο-τσάι, μεταλλικό νερό-αναψυκτικά-χυμοί φρούτων. Μέρος της αύξησης αυτής αντισταθμίστηκε από τη μείωση κυρίως των τιμών σε: τυριά, ελαιόλαδο, σάλτσες-καρυκεύματα.• 4,6% στην ομάδα Ένδυση και υπόδηση, λόγω αύξησης των τιμών στα είδη ένδυσης και υπόδησης.• 3,4% στην ομάδα Στέγαση, λόγω αύξησης κυρίως των τιμών σε: ενοίκια κατοικιών, επισκευή και συντήρηση κατοικίας, υπηρεσίες που σχετίζονται με το σπίτι, ηλεκτρισμό, φυσικό αέριο. Μέρος της αύξησης αυτής αντισταθμίστηκε από τη μείωση κυρίως των τιμών σε: πετρέλαιο θέρμανσης, στερεά καύσιμα.• 1,7% στην ομάδα Υγεία, λόγω αύξησης κυρίως των τιμών σε: φαρμακευτικά προϊόντα, ιατρικά προϊόντα, ιατρικέςοδοντιατρικές και παραϊατρικές υπηρεσίες, νοσοκομειακή περίθαλψη.• 1,6% στην ομάδα Επικοινωνίες, λόγω αύξησης κυρίως των τιμών στις τηλεφωνικές υπηρεσίες.• 0,8% στην ομάδα Αναψυχή-Πολιτιστικές δραστηριότητες, λόγω αύξησης κυρίως των τιμών σε: μικρά είδη αναψυχής-άνθηκατοικίδια ζώα, ψυχαγωγικές και πολιτιστικές υπηρεσίες, εφημερίδες-βιβλία και χαρτικά είδη, πακέτο διακοπών. Μέρος της αύξησης αυτής αντισταθμίστηκε από τη μείωση κυρίως των τιμών σε: εξοπλισμό επεξεργασίας ήχου και εικόνας, διαρκή αγαθά αναψυχής και πολιτισμού.• 2,6% στην ομάδα Εκπαίδευση, λόγω αύξησης κυρίως των τιμών σε: δίδακτρα προσχολικής και πρωτοβάθμιας εκπαίδευσης, δίδακτρα δευτεροβάθμιας εκπαίδευσης.• 6,4% στην ομάδα Ξενοδοχεία-Καφέ-Εστιατόρια, λόγω αύξησης κυρίως των τιμών σε: εστιατόρια-ζαχαροπλαστεία-καφενείακυλικεία, ξενοδοχεία-μοτέλ-πανδοχεία.2. Από τις μειώσεις των δεικτών κατά:• 0,6% στην ομάδα Διαρκή αγαθά-Είδη νοικοκυριού και υπηρεσίες, λόγω μείωσης κυρίως των τιμών στα είδη άμεσης κατανάλωσης νοικοκυριού. Μέρος της μείωσης αυτής αντισταθμίστηκε από την αύξηση των τιμών σε: έπιπλα και διακοσμητικά είδη, οικιακές υπηρεσίες.• 0,8% στην ομάδα Μεταφορές, λόγω μείωσης κυρίως των τιμών σε: μεταχειρισμένα αυτοκίνητα, καύσιμα και λιπαντικά. Μέρος της μείωσης αυτής αντισταθμίστηκε από την αύξηση κυρίως των τιμών σε: καινούργια αυτοκίνητα, συντήρηση και επισκευή εξοπλισμού προσωπικής μεταφοράς, άλλες υπηρεσίες σχετικές με την προσωπική μεταφορά, εισιτήρια μεταφοράς επιβατών με αεροπλάνο.• 0,4% στην ομάδα Άλλα αγαθά και υπηρεσίες, λόγω μείωσης κυρίως των τιμών στα άλλα είδη ατομικής φροντίδας. Μέρος της μείωσης αυτής αντισταθμίστηκε από την αύξηση κυρίως των τιμών σε: κομμωτήρια και καταστήματα προσωπικής φροντίδας, άλλα προσωπικά είδη, υπηρεσίες κοινωνικής προστασίας, ασφάλιστρα υγείας, άλλες υπηρεσίες.Μηδενική μεταβολή μεταξύ Μαρτίου και ΑπριλίουΗ μηδενική μεταβολή του Γενικού ΔΤΚ τον μήνα Απρίλιο 2025, σε σύγκριση με τον αντίστοιχο Δείκτη του Μαρτίου 2025, προήλθε κυρίως από τις μεταβολές στις ακόλουθες ομάδες αγαθών και υπηρεσιών:1. Από τις αυξήσεις των δεικτών κατά:• 4,5% στην ομάδα Ένδυση και υπόδηση, λόγω επαναφοράς των τιμών στα επίπεδα πριν από τις χειμερινές εκπτώσεις.• 0,2% στην ομάδα Υγεία, λόγω αύξησης κυρίως των τιμών στις ιατρικές υπηρεσίες.• 2,0% στην ομάδα Μεταφορές, λόγω αύξησης κυρίως των τιμών στα εισιτήρια μεταφοράς επιβατών με αεροπλάνο. Μέρος της αύξησης αυτής αντισταθμίστηκε από τη μείωση κυρίως των τιμών στα καύσιμα και λιπαντικά.• 1,1% στην ομάδα Ξενοδοχεία-Καφέ-Εστιατόρια, λόγω αύξησης κυρίως των τιμών σε: εστιατόρια-ζαχαροπλαστεία-καφενείακυλικεία, ξενοδοχεία-μοτέλ-πανδοχεία.2. Από τις μειώσεις των δεικτών κατά:• 0,3% στην ομάδα Διατροφή και μη αλκοολούχα ποτά, λόγω μείωσης κυρίως των τιμών σε: άλλα προϊόντα αρτοποιίας, και ζαχαροπλαστικής, ζυμαρικά, πουλερικά, τυριά, έλαια και λίπη, λαχανικά κατεψυγμένα, σάλτσες-καρυκεύματα, μεταλλικό νερό-αναψυκτικά-χυμοί φρούτων. Μέρος της μείωσης αυτής αντισταθμίστηκε από την αύξηση κυρίως των τιμών σε: ψωμί, μοσχάρι, χοιρινό, αρνί και κατσίκι, νωπά λαχανικά, καφέ.• 0,6% στην ομάδα Αλκοολούχα ποτά και καπνός, λόγω μείωσης κυρίως των τιμών στα αλκοολούχα ποτά (μη σερβιριζόμενα).• 3,0% στην ομάδα Στέγαση, λόγω μείωσης κυρίως των τιμών σε: ηλεκτρισμό, φυσικό αέριο, πετρέλαιο θέρμανσης. Μέρος της μείωσης αυτής αντισταθμίστηκε από την αύξηση κυρίως των τιμών στα ενοίκια κατοικιών.• 0,3% στην ομάδα Διαρκή αγαθά-Είδη νοικοκυριού και υπηρεσίες, λόγω μείωσης κυρίως των τιμών στα είδη άμεσης κατανάλωσης νοικοκυριού.• 1,4% στην ομάδα Άλλα αγαθά και υπηρεσίες, λόγω μείωσης κυρίως των τιμών σε: άλλα είδη ατομικής φροντίδας, ασφάλιστρα οχημάτων.Πηγή ΟΤ",https://www.tovima.gr/wp-content/uploads/2025/05/09/5673924.jpg,"Μεγάλες αυξήσεις καταγράφονται σε φυσικό αέριο, καφέ, κακάο, αεροπορικά και πακέτα διακοπών - Αναλυτικά τα στοιχεία της ΕΛΣΤΑΤ"
https://www.tovima.gr/2025/05/08/society/thessaloniki-apologeitai-o-36xronos-enoikiastis-tis-giafkas/,Θεσσαλονίκη: Απολογείται ο 36χρονος ενοικιαστής της γιάφκας,08-05-2025,08:01,Κοινωνία,Newsroom,"Το τηλεφώνημα που δέχτηκε ο 36χρονος από άγνωστο, όπως λέει άτομο, και το σακίδιο που εντοπίστηκε χωρίς τα χρήματα","Ενώπιον εισαγγελέα θα βρεθεί σήμερα 8/5 ο 36χρονος που συνελήφθη χθες ως ο άνθρωπος που ενοικίασε το διαμέρισμα γιάφκα στα Λαδάδικα, το οποίο σχετίζεται με την έκρηξη βόμβας στη Θεσσαλονίκη, που σκότωσε μία 38χρονη.Τις τελευταίες μέρες ο 36χρονος βρισκόταν υπό τη στενή παρακολούθηση της Αστυνομίας, καθώς οι Αρχές είχαν δημοσιοποιήσει τα στοιχεία του. Τελικά εντοπίστηκε στην περιοχή της Νίκαιας, στο σπίτι στενής του φίλης που δεν είχε ποινικό παρελθόν.Τι λέειΣύμφωνα με πληροφορίες ο 36χρονος υποστηρίζει ότι ενεπλάκη στην υπόθεση μετά από τηλεφώνημα άγνωστου προσώπου που του ζήτησε να ενοικιάσει τη γιάφκα, έναντι χρημάτων. Το σακίδιο, που φέρεται να του δόθηκε εντοπίστηκε, χωρίς όμως τα λεφτά μέσα.Η 38χρονη δεν είχε κατασκευάσει τον εκρηκτικό μηχανισμόΜέσα στο διαμέρισμα, στο οποίο οδηγήθηκαν οι Αρχές από το σημείωμα και τα κλειδιά της 38χρονης, εντοπίστηκαν πυροκροτητές, φιτίλια και περίπου 1,5 κιλό εκρηκτικής ύλης, ποσότητα που χρησιμοποιείται συχνά σε επιθέσεις με στόχο ΑΤΜ.Υπενθυμίζεται ότι η 38χρονη δεν ήταν αυτή που κατασκεύασε τον εκρηκτικό μηχανισμό, που τελικά τη σκότωσε, αλλά της είχε ανατεθεί να παραλάβει τη βόμβα από σημείο στα Λαδάδικα και να τη μεταφέρει στην οδό Αγίου Δημητρίου, όπου και τελικά εξερράγη στα χέρια της.Είχε απασχολήσει στο παρελθόν τις Αρχές για υποθέσεις του κοινού ποινικού δικαίου, για ληστείες, για νομοθεσία περί εκδιδόμενα με αμοιβή πρόσωπα, ναρκωτικά τοκογλυφίες και παραβάσεις της νομοθεσίας περί όπλων.",https://www.tovima.gr/wp-content/uploads/2025/05/08/THESSALONIKI.jpg,"Το τηλεφώνημα που δέχτηκε ο 36χρονος από άγνωστο, όπως λέει άτομο, και το σακίδιο που εντοπίστηκε χωρίς τα χρήματα"
https://www.tovima.gr/2025/05/05/society/thessaloniki-to-simeioma-pou-odigise-sti-giafka-kai-o-astegos-enoikiastis/,Θεσσαλονίκη: Στόχος η τράπεζα – Το σημείωμα που οδήγησε στη γιάφκα και ο άστεγος ενοικιαστής,05-05-2025,09:39,Κοινωνία,Newsroom,"Η έρευνα της Αστυνομίας επικεντρώνεται στην αναζήτηση του ηθικού αυτουργού, αλλά και του κατασκευαστή της βόμβας, καθώς και στην πιθανότητα ύπαρξης και δεύτερης γιάφκας","Οι Αρχές αναζητούν τα κομμάτια του παζλ που θα ξεκαθαρίσουν το κίνητρο της βομβιστικής επίθεσης στη Θεσσαλονίκη, κατά την οποία έχασε τη ζωή της μία 38χρονη.Η έρευνα της Αστυνομίας επικεντρώνεται στην αναζήτηση του ηθικού αυτουργού, αλλά και του κατασκευαστή της βόμβας, καθώς και στην πιθανότητα ύπαρξης και δεύτερης γιάφκας. Ήδη το κλιμάκιο της Διεύθυνσης Εγκληματολογικών Ερευνών έκανε φύλλο και φτερό το διαμέρισμα-γιάφκα στο κέντρο της Θεσσαλονίκη, προσπαθώντας να φτάσει στα στοιχεία όλων των εμπλεκομένων που βρίσκονται πίσω από τη φονική έκρηξη.Σύμφωνα με την εκπρόσωπο Τύπου της ΕΛ.ΑΣ Κωνσταντία Δημογλίδου η 38χρονη είναι ξεκάθαρο ότι είχε πάντα σχέσεις με αδικήματα του κοινού ποινικού δικαίου γι’ αυτό και αποφασίστηκε την προανάκριση στη συγκεκριμένη υπόθεση να αναλάβει η Υποδιεύθυνση Αντιμετώπισης Οργανωμένου Εγκλήματος.«Είναι δεδομένο ότι ο στόχος ήταν η τράπεζα. Εάν όντως η γυναίκα ήθελε να πραγματοποιήσει μία διάρρηξη και να πάρει ένα χρηματικό ποσό από την τράπεζα ή υπήρχε κάποιος λόγος που τοποθέτησε τον μηχανισμό στην τράπεζα, αυτό αναζητούν οι αστυνομικοί. Κάτι ανέμενε μετά την έκρηξη και γι’ αυτό παρέμεινε στο σημείο, ίσως ανέμενε το αποτέλεσμα της έκρηξης για να έχει πρόσβαση στην τράπεζα ή το ΑΤΜ» είπε στην Κοινωνία Ώρα Mega.Το σημείωμα που οδήγησε στη γιάφκαΤο διαμέρισμα, μέσω εφαρμογής, νοιάστηκε την Τετάρτη 30 Απριλίου από έναν άνδρα τα στοιχεία του οποίου είναι γνωστά στις Αρχές. Η Αστυνομία εντόπισε τον χώρο καθώς στην τσέπη της 38χρονης βρέθηκε ένα σημείωμα με τη διεύθυνση του σπιτιού.Εκεί εντοπίστηκε εκρηκτική ύλη υψηλής ισχύος -νιτρικός πενταερυθρίτης PETN και μικρή ποσότητα TNT- με το συνολικό βάρος και των δυο να υπολογίζεται περίπου στο ένα κιλό.Ταυτόχρονα, βρέθηκαν 8 πυροκροτητές και βραδύκαυστο φιτίλι, γεγονός που υποδηλώνει πως εκεί κατασκευάστηκε η βόμβα, ενώ υπήρχαν οι πρώτες ύλες για την κατασκευή τουλάχιστον ακόμη μιας.Ο άστεγος ενοικιαστήςΟι αρμόδιες Αρχές γνωρίζουν ποιος είναι ο άνδρας που νοίκιασε το διαμέρισμα καθώς είναι παλιός γνώριμος της ΕΛ.ΑΣ.Ο 36χρονος έχει απασχολήσει για διάφορες υποθέσεις, δηλώνει άστεγος και έμενε σε δομή της Θεσσαλονίκης, εκεί όπου αναζητήθηκε και δεν εντοπίστηκε, με την Αστυνομία να έχει εξαπολύσει ανθρωποκυνηγητό.Την ίδια ώρα οι Αρχές αναζητούν το πρόσωπο το οποίο έφτιαξε τον εκρηκτικό μηχανισμό καθώς έχει ξεκαθαρίσει πως η 38χρονη δεν είχε τις γνώσεις για να το κάνει.",https://www.tovima.gr/wp-content/uploads/2025/05/05/thessaloniki.jpg,"Η έρευνα της Αστυνομίας επικεντρώνεται στην αναζήτηση του ηθικού αυτουργού, αλλά και του κατασκευαστή της βόμβας, καθώς και στην πιθανότητα ύπαρξης και δεύτερης γιάφκας"
https://www.tovima.gr/2025/05/02/finance/akinita-prosexos-o-megalos-adelfos-oles-oi-allages-sti-forologia-ti-isxyei-gia-enoikia/,"Ακίνητα: Προσεχώς ο «μεγάλος αδελφός» – Ολες οι αλλαγές στη φορολογία, τι ισχύει για ενοίκια",02-05-2025,09:41,Οικονομία,Μαρία Βουργάνα,Το καλοκαίρι το νέο ψηφιακό μητρώο για τα ακίνητα -Τι αλλάζει στη φορολογία - Τι πρέπει να κάνουν ιδιοκτήτες και ενοικιαστές,"Πρεμιέρα κάνει το καλοκαίρι το Μητρώο Ιδιοκτησίας και Διαχείρισης Ακινήτων (ΜΙΔΑ) στο οποίο οι φορολογούμενοι θα κληθούν να ελέγξουν, να διορθώσουν και να δηλώσουν σωστά τα στοιχεία των ακινήτων που έχουν στην κατοχή τους ενώ για πρώτη φορά θα δηλώσουν τη χρήση κάθε ακινήτου (ιδιοκατοίκηση, μισθωμένο, κενό).Η ΑΑΔΕ, αναζητώντας κενές και αδήλωτες κατοικίες αλλά και «μαύρα» εισοδήματα σφίγγει τον κλοιό και δημιουργεί ψηφιακό φάκελο για κάθε ακίνητο στον οποίο θα περιλαμβάνεται μια πλήρης ακτινογραφία για κάθε ιδιοκτησία.Είδος ακινήτου (κατοικία, οικόπεδο, αγροτεμάχιο, επαγγελματικό ακίνητο κλπ), επιφάνεια, θέση, όροφος, ηλεκτροδοτούμενο, ημιτελές, εάν είναι κενό, μισθωμένο ή δωρεάν παραχωρημένο, ο Αριθμός Ταυτότητας Ακινήτου (ΑΤΑΚ), ο Κωδικός Αριθμό Εθνικού Κτηματολογίου (ΚΑΕΚ) , δεδομένα από τον ΔΕΔΔΗΕ και ασφαλιστήρια συμβόλαια θα περιέχει ο φάκελος.Τα βήματαΣτην πρώτη φάση του Μητρώου, κάθε Ταυτότητα (ΑΤΑΚ) θα αντιστοιχιστεί με τον Κωδικό Αριθμό του Κτηματολογίου (ΚΑΕΚ) ενώ οι ιδιοκτήτες θα κληθούν στη συνέχεια να ελέγξουν την εικόνα της ακίνητης περιουσίας και να προχωρήσουν σε δήλωση των στοιχείων και της χρήσης των ακινήτων.Δήλωση ακινήτων και ενοικίωνΣυγκεκριμένα, εάν υπάρχουν λάθη ή ελλείψεις, θα πρέπει να τα διορθώσουν ή να κάνουν προσθήκες, προκειμένου να υπάρχει σαφής και ολοκληρωμένη εικόνα για τα δικαιώματα (πλήρης ή ψιλή κυριότητα ή επικαρπία) τους.Αμέσως μετά, οι φορολογούμενοι θα πρέπει να δηλώσουν για κάθε ακίνητο τη χρήση του. Δηλαδή, εάν το ακίνητο είναι κύρια κατοικία και ιδιοκατοικείται, εξοχική κατοικία, εκμισθωμένο ή κενό ακίνητο.Ερχεται «χάρτης» με τις τιμές – Προς ένταξη και τα ενοίκιαΚενές κατοικίεςΓια πρώτη φορά, θα καταγραφούν όλες οι κενές κατοικίες ώστε το δημόσιο να έχει πλήρη και ακριβή εικόνα για τα ακίνητα που θα μπορούσαν να «πέσουν» στην αγορά για την αντιμετώπιση του στεγαστικού προβλήματος.Οι ενοικιαστέςΣε δεύτερη φάση, θα εισέλθουν στην πλατφόρμα οι ενοικιαστές προκειμένου να δηλώσουν τις κατοικίες ή τους επαγγελματικούς χώρους που μισθώνουν ώστε να ταυτιστούν τα εκμισθούμενα ακίνητα με τις δηλώσεις των ιδιοκτητών. Με αυτόν τον τρόπο, η ΑΑΔΕ θα μπορεί να παρακολουθεί τις συναλλαγές που σχετίζονται με την ακίνητη περιουσία και να ελέγχει εάν αυτές έχουν δηλωθεί σωστά.«Τα ακίνητα θα πρέπει να δηλωθούν. Και ο ενοικιαστής και ο ιδιοκτήτης θα πρέπει να μπουν στην πλατφόρμα αυτού του Μητρώου για να δηλώσουν τι πληρώνει και τι λαμβάνει ο καθένας», ανέφερε σε δηλώσεις του ο εκπρόσωπος Τύπου του υπουργείου Εθνικής Οικονομίας και Οικονομικών, Όμηρος Τσάπαλος, τονίζοντας ότι «πρόκειται ουσιαστικά για ένα συνολικό και οριστικό νοικοκύρεμα του της πληροφορίας που έχει να κάνει με τα ακίνητα».Αυτόματη συμπλήρωση Ε2Το Μητρώο θα λειτουργεί πλήρως στα τέλη του 2025. Τότε αναμένεται να διασυνδεθεί με το ηλεκτρονικό αρχείο των δηλώσεων φορολογίας εισοδήματος φυσικών και νομικών προσώπων, προκειμένου τα εισοδήματα που αποκτούν οι ιδιοκτήτες από την εκμετάλλευση της ακίνητης περιουσίας τους να προσυμπληρώνονται από την ΑΑΔΕ στο έντυπο Ε2 της φορολογικής δήλωσης, να μεταφέρονται στη συνέχεια αυτόματα στο βασικό έντυπο Ε1 της δήλωσης και να φορολογούνται.ΕπιδόματαΜέσω του Μητρώου θα εντοπίζονται αυτόματα οι ενοικιαστές στους οποίους το κράτος θα επιστρέφει κάθε χρόνο ένα ενοίκιο για την κύρια κατοικία ή και την κατοικία για τα παιδιά που σπουδάζουν σε άλλη πόλη. Σημειώνεται ότι τον Νοέμβριο το επίδομα ενοικίου θα δοθεί με βάση τα στοιχεία που θα εμφανίσουν οι φορολογούμενοι – ενοικιαστές στις φετινές φορολογικές δηλώσεις.Επίδομα ενοικίου: Πώς υποδέχτηκαν το νέο μέτρο οι 40άρηδες – Τα «στρατόπεδα» και το δίλημμαΠρόστιμαΣτις περιπτώσεις που διαπιστωθεί ότι υπάρχουν ιδιοκτήτες οι οποίοι μετά την ολοκλήρωση των διαδικασιών έχουν «ξεχάσει» να δηλώσουν ή να διορθώσουν τα στοιχεία για τα ακίνητά τους στο Μητρώο Ιδιοκτησίας και Διαχείρισης Ακινήτων θα βρεθούν αντιμέτωποι με πρόστιμα.«Οποιοδήποτε ακίνητο αποκαλυφθεί, στους ελέγχους που θα γίνουν, ότι δεν είναι δηλωμένο σε αυτό το Μητρώο, θα υπάρχουν πρόστιμα και σοβαρές ποινές», ανέφερε χαρακτηριστικά ο Όμηρος Τσάπαλος.Πηγή ΟΤ",https://www.tovima.gr/wp-content/uploads/2025/05/02/akinita.jpg,Το καλοκαίρι το νέο ψηφιακό μητρώο για τα ακίνητα -Τι αλλάζει στη φορολογία - Τι πρέπει να κάνουν ιδιοκτήτες και ενοικιαστές
https://www.tovima.gr/2025/04/10/finance/plithorismos-sto-24-o-plithorismos-ton-martio-pano-apo-10-oi-ayksiseis-se-enoikia-kai-reyma/,"Πληθωρισμός: Στο 2,4% τον Μάρτιο – Πάνω από 10% οι αυξήσεις σε ενοίκια και ρεύμα",10-04-2025,12:52,Οικονομία,Newsroom,"Ο πληθωρισμός στα τρόφιμα τρέχει με ρυθμό 2,2% σύμφωνα με την ΕΛΣΤΑΤ - Μεγάλη πτώση στο ελαιόλαδο","Στο 2,4% διαμορφώθηκε ο πληθωρισμός τον Μάρτιο του 2025, σύμφωνα με τα στοιχεία που έδωσε στη δημοσιότητα η ΕΛΣΤΑΤ. Τον Φεβρουάριο ήταν στο 2,5%.Ο Γενικός ΔΤΚ κατά τον μήνα Μάρτιο 2025, σε σύγκριση με τον Φεβρουάριο 2025 παρουσίασε αύξηση 1,4%, έναντι αύξησης 1,5% που σημειώθηκε κατά την αντίστοιχη σύγκριση του προηγούμενου έτους. Ο μέσος ΔΤΚ του δωδεκαμήνου Απριλίου 2024 – Μαρτίου 2025, σε σύγκριση με τον αντίστοιχο Δείκτη του δωδεκαμήνου Απριλίου 2023 – Μαρτίου 2024, παρουσίασε αύξηση 2,6%, έναντι αύξησης 2,8% που σημειώθηκε κατά την αντίστοιχη σύγκριση του δωδεκαμήνου Απριλίου 2023 – Μαρτίου 2024 με το δωδεκάμηνο Απριλίου 2022 – Μαρτίου 2023.Σύμφωνα με τα στοιχεία καταγράφεται σημαντική αποκλιμάκωση στην τιμή του ελαιολάδου (-23,3%), αλλά αυξήσεις σε σειρά τροφίμων, όπως τα ψάρια (+7,3%), η ζάχαρη (6%), τα προϊόντα αρτοποιίας (5,7%), ενώ σημαντική είναι η αύξηση στον καφέ (8,5%). Ο πληθωρισμός στα τρόφιμα τρέχει με ρυθμό 2,2%.Παράλληλα, τα ενοίκια εμφανίζουν άνοδο 10,5%, το ρεύμα 10,4%, και το κόστος διαμονής σε ξενοδοχεία 10%.Μηνιαίες μεταβολέςΗ αύξηση του Γενικού ΔΤΚ κατά 1,4% τον μήνα Μάρτιο 2025, σε σύγκριση με τον αντίστοιχο Δείκτη του Φεβρουαρίου 2025, προήλθε κυρίως από τις μεταβολές στις ακόλουθες ομάδες αγαθών και υπηρεσιών:1. Από τις αυξήσεις των δεικτών κατά:0,9% στην ομάδα Διατροφή και μη αλκοολούχα ποτά, λόγω αύξησης κυρίως των τιμών σε: κρέατα (γενικά), νωπά φρούτα, λαχανικά διατηρημένα ή επεξεργασμένα, σάλτσες-καρυκεύματα, καφές. Μέρος της αύξησης αυτής αντισταθμίστηκε από την μείωση κυρίως των τιμών σε: γάλα νωπό πλήρες, τυριά, ελαιόλαδο.31,5% στην ομάδα Ένδυση και υπόδηση, λόγω επαναφοράς μέρους των τιμών στα επίπεδα πριν από τις χειμερινές εκπτώσεις.0,2% στην ομάδα Μεταφορές, λόγω αύξησης κυρίως των τιμών στα εισιτήρια μεταφοράς επιβατών με αεροπλάνο. Μέρος της αύξησης αυτής αντισταθμίστηκε από τη μείωση κυρίως των τιμών στα καύσιμα και λιπαντικά.0,3% στην ομάδα Αναψυχή-Πολιτιστικές δραστηριότητες, λόγω αύξησης κυρίως των τιμών στα μικρά είδη αναψυχής-άνθη κατοικίδια ζώα.1,0% στην ομάδα Ξενοδοχεία-Καφέ-Εστιατόρια, λόγω αύξησης κυρίως των τιμών σε: εστιατόρια-ζαχαροπλαστεία-καφενεία κυλικεία, ξενοδοχεία-μοτέλ-πανδοχεία.0,3% στην ομάδα Άλλα αγαθά και υπηρεσίες, λόγω αύξησης κυρίως των τιμών στα άλλα προσωπικά είδη.2. Από τις μειώσεις των δεικτών κατά:0,3% στην ομάδα Αλκοολούχα ποτά και καπνός, λόγω μείωσης κυρίως των τιμών στα αλκοολούχα ποτά (μη σερβιριζόμενα).0,2% στην ομάδα Στέγαση, λόγω μείωσης κυρίως των τιμών στο πετρέλαιο θέρμανσης. Μέρος της μείωσης αυτής αντισταθμίστηκε από την αύξηση κυρίως των τιμών στα: ενοίκια κατοικιών, φυσικό αέριο.0,5% στην ομάδα Υγεία, λόγω μείωσης κυρίως των τιμών στα φαρμακευτικά προϊόντα.Ετήσιες αυξήσειςΗ αύξηση του Γενικού ΔΤΚ κατά 2,4% τον μήνα Μάρτιο 2025, σε σύγκριση με τον αντίστοιχο Δείκτη του Μαρτίου 2024, προήλθε κυρίως από τις μεταβολές στις ακόλουθες ομάδες αγαθών και υπηρεσιών:1. Από τις αυξήσεις των δεικτών κατά:2,2% στην ομάδα Διατροφή και μη αλκοολούχα ποτά, λόγω αύξησης κυρίως των τιμών σε: άλλα προϊόντα αρτοποιίας και ζαχαροπλαστικής, κρέατα (γενικά), νωπά ψάρια, άλλα βρώσιμα έλαια, φρούτα (γενικά), λαχανικά (γενικά), ζάχαρη σοκολάτες-γλυκά-παγωτά, καφές-κακάο-τσάι, μεταλλικό νερό-αναψυκτικά-χυμοί φρούτων. Μέρος της αύξησης αυτής αντισταθμίστηκε από τη μείωση κυρίως των τιμών σε: τυριά, ελαιόλαδο.1,2% στην ομάδα Αλκοολούχα ποτά και καπνός, λόγω αύξησης κυρίως των τιμών στα αλκοολούχα ποτά (μη σερβιριζόμενα).3,6% στην ομάδα Ένδυση και υπόδηση, λόγω αύξησης των τιμών στα είδη ένδυσης και υπόδησης.5,9% στην ομάδα Στέγαση, λόγω αύξησης κυρίως των τιμών σε: ενοίκια κατοικιών, επισκευή και συντήρηση κατοικίας, υπηρεσίες που σχετίζονται με το σπίτι, ηλεκτρισμό, φυσικό αέριο. Μέρος της αύξησης αυτής αντισταθμίστηκε από τη μείωση κυρίως των τιμών σε: πετρέλαιο θέρμανσης, στερεά καύσιμα.1,6% στην ομάδα Υγεία, λόγω αύξησης κυρίως των τιμών σε: φαρμακευτικά προϊόντα, ιατρικά προϊόντα, ιατρικές οδοντιατρικές και παραϊατρικές υπηρεσίες, νοσοκομειακή περίθαλψη.2,1% στην ομάδα Επικοινωνίες, λόγω αύξησης κυρίως των τιμών στις τηλεφωνικές υπηρεσίες.0,9% στην ομάδα Αναψυχή-Πολιτιστικές δραστηριότητες, λόγω αύξησης κυρίως των τιμών σε: μικρά είδη αναψυχής-άνθη κατοικίδια ζώα, ψυχαγωγικές και πολιτιστικές υπηρεσίες, εφημερίδες-βιβλία και χαρτικά είδη, πακέτο διακοπών. Μέρος της αύξησης αυτής αντισταθμίστηκε από τη μείωση κυρίως των τιμών σε: εξοπλισμό επεξεργασίας ήχου και εικόνας, διαρκή αγαθά αναψυχής και πολιτισμού.2,6% στην ομάδα Εκπαίδευση, λόγω αύξησης κυρίως των τιμών σε: δίδακτρα προσχολικής και πρωτοβάθμιας εκπαίδευσης, δίδακτρα δευτεροβάθμιας εκπαίδευσης.6,0% στην ομάδα Ξενοδοχεία-Καφέ-Εστιατόρια, λόγω αύξησης κυρίως των τιμών σε: εστιατόρια-ζαχαροπλαστεία-καφενεία κυλικεία, ξενοδοχεία-μοτέλ-πανδοχεία.2,2% στην ομάδα Άλλα αγαθά και υπηρεσίες, λόγω αύξησης κυρίως των τιμών σε: κομμωτήρια και καταστήματα προσωπικής φροντίδας, άλλα προσωπικά είδη, υπηρεσίες κοινωνικής προστασίας, ασφάλιστρα υγείας, ασφάλιστρα οχημάτων, άλλες υπηρεσίες. Μέρος της αύξησης αυτής αντισταθμίστηκε από τη μείωση κυρίως των τιμών στα άλλα είδη ατομικής φροντίδας.2. Από τις μειώσεις των δεικτών κατά:1,6% στην ομάδα Μεταφορές, λόγω μείωσης κυρίως των τιμών σε: μεταχειρισμένα αυτοκίνητα, καύσιμα και λιπαντικά. Μέρος της μείωσης αυτής αντισταθμίστηκε από την αύξηση κυρίως των τιμών σε: καινούργια αυτοκίνητα, συντήρηση και επισκευή εξοπλισμού προσωπικής μεταφοράς, άλλες υπηρεσίες σχετικές με την προσωπική μεταφορά, εισιτήρια μεταφοράς  επιβατών με αεροπλάνο.ΠΗΓΗ: ot.gr",https://www.tovima.gr/wp-content/uploads/2025/04/10/SUPERMARKET.jpg,"Ο πληθωρισμός στα τρόφιμα τρέχει με ρυθμό 2,2% σύμφωνα με την ΕΛΣΤΑΤ - Μεγάλη πτώση στο ελαιόλαδο"
https://www.tovima.gr/2025/03/12/finance/enoikia-i-akriveia-xtypa-ti-stegasi-pou-ofeiletai-i-stegastiki-krisi/,Ενοίκια: Η ακρίβεια «χτυπά» τη στέγαση – Που οφείλεται η στεγαστική κρίση,12-03-2025,11:42,Οικονομία,Αθανασία Ακρίβου,Ανοδική εκτιμάται η τάση στα ενοίκια. Σύμφωνα με εκτιμήσεις η ακρίβεια στη στέγαση δεν έχει πιάσει ακόμη «ταβάνι»,"Από τα τρόφιμα στα… ενοίκια, όπως φαίνεται, μετακόμισε η ακρίβεια. Σύμφωνα με πρόσφατα στοιχεία της ΕΛΣΤΑΤ για τον πληθωρισμό Φεβρουαρίου, τα ενοίκια κατοικιών σημείωσαν αύξηση 9,9%, συνεχίζοντας την ανοδική τους πορεία.Πρακτικά αυτό σημαίνει πως εάν κάποιος κατέβαλε μηνιαίο ενοίκιο ύψους 700 ευρώ πέρυσι, φέτος καλείται να πληρώσει 769,3 ευρώ. Όλα μάλιστα δείχνουν πως θα ακολουθήσουν μεγαλύτερες αυξήσεις καθώς σύμφωνα με τα στοιχεία του ΙΟΒΕ, οι τιμές ακινήτων και ενοικίων δεν έχουν φθάσει ακόμη στα ανώτερα τους επίπεδα.Είναι ενδεικτικό πως ο δείκτης μισθωμάτων βρίσκονταν τον Σεπτέμβριο του 2011 στο 124,29 που αποτελεί και ιστορικό υψηλό ενώ σήμερα βρίσκεται στο 108,32, χαμηλότερα δηλαδή κατά 12,8% σε σχέση με το 2011.Που οφείλεται η στεγαστική κρίσηΠαράγοντες της αγοράς αποδίδουν την άνοδο των ενοικίων στην αυξημένη ζήτηση και την περιορισμένη προσφορά καθώς ένας μεγάλος αριθμός ιδιοκτητών ακινήτων έχει στραφεί στη βραχυχρόνια εκμίσθωση.Όπως αναφέρει και η Τράπεζα της Ελλάδος (ΤτΕ) η όξυνση του προβλήματος του κόστους στέγασης είναι απόρροια της εκτεταμένης επενδυτικής εκμετάλλευσης της κατοικίας, της απόσυρσης από την αγορά ακινήτων που εξασφαλίζουν μη εξυπηρετούμενα δάνεια και προορίζονται για πλειστηριασμό καθώς και της υποτονικής δραστηριότητας στον κατασκευαστικό κλάδο για μακρά χρονική περίοδο, η οποία δεν έχει επιτρέψει την ομαλή αναπλήρωση του αποθέματος ακινήτων.Η εξεύρεση ακινήτου στα αστικά κέντρα και ειδικά στην Αττική, έχει γίνει σχεδόν αδύνατη για πολλούς. Αποκαλυπτικά είναι τα στοιχεία της ηλεκτρονικής πλατφόρμας του Spitogatos όπου η μέση τιμή ενοικίου στο κέντρο της Αθήνας ανέρχεται στα 14 ευρώ/τ.μ. Στο Μοσχάτο η μέση τιμή αγγίζει τα 13,5 ευρώ/τ.μ. ενώ ακολουθούν ο Μαραθώνας, η Δραπετσώνα και ο Ταύρος.Η συγκατοίκηση αντίδοτο στα ακριβά ενοίκιαΜία νέα τάση που αναδύεται στον τομέα της στέγασης, σε πανευρωπαϊκό επίπεδο αυτή ακούει στο όνομα… συγκατοίκηση.Με τα ενοίκια σε ευρωπαϊκές πόλεις όπως το Παρίσι, την Αθήνα και το Βερολίνο να αυξάνονται κατά 15-20% σε ετήσια βάση (Eurostat, 2023), η κοινή διαβίωση δεν είναι πλέον προαιρετική για εκατομμύρια ανθρώπους.Σύμφωνα με την πλατφόρμα, myroomie πάνω από το 40% των νέων Ευρωπαίων κάτω των 30 ετών ξοδεύουν πάνω από το 30% του εισοδήματός τους για ενοίκιο – ένα όριο που χαρακτηρίζεται ως «απρόσιτο» από την Ευρωπαϊκή Επιτροπή.Τι ισχύει για τα μισθώματαΣύμφωνα με την Πανελλήνια Ομοσπονδία Ιδιοκτητών Ακινήτων (ΠΟΜΙΔΑ), η διάρκεια των μισθώσεων είναι τουλάχιστον τριετής. Τα αρχικά μισθώματα διαμορφώνονται ελεύθερα και κάθε συμφωνία για σταδιακή αύξησή τους είναι έγκυρη, εκτός αν περιλαμβάνει παράλογους όρους.Μισθώσεις κατοικιώνΜετά την πάροδο της τριετίας στις μισθώσεις κατοικιών, το μίσθωμα καθορίζεται και πάλι ελεύθερα. Εάν δεν έχει συμφωνηθεί τρόπος αναπροσαρμογής, τότε μόνο το μίσθωμα μπορεί να αυξάνεται ετησίως κατά ποσοστό ίσο με το 75% της μεταβολής του Δείκτη Τιμών Καταναλωτή (ΔΤΚ).Επαγγελματικές μισθώσειςΓια τις επαγγελματικές μισθώσεις, έχει επιβληθεί ανώτατο όριο αναπροσαρμογής (πλαφόν) 3% για το 2024 και το 2025, αντίστοιχα.",https://www.tovima.gr/wp-content/uploads/2025/03/12/shutterstock_1740576947.jpg,Ανοδική εκτιμάται η τάση στα ενοίκια. Σύμφωνα με εκτιμήσεις η ακρίβεια στη στέγαση δεν έχει πιάσει ακόμη «ταβάνι»
https://www.tovima.gr/2025/03/01/finance/grafeia-stin-athina-ta-ypsilotera-enoikia-i-timi-ana-tetragoniko-pinakas/,Γραφεία: Στην Αθήνα τα υψηλότερα ενοίκια – Η τιμή ανά m² [πίνακας],01-03-2025,13:57,Οικονομία,Ανδρομάχη Παύλου,Τι δείχνει έκθεση της εταιρείας συμβούλων ακινήτων Cushman & Wakefield Proprius για την αγορά ακινήτων και τα ενοίκια σε γραφεία,"Τους «πρωταθλητές» της αγοράς επαγγελματικών ακινήτων τα τελευταία χρόνια αποτελούν τα γραφεία. Με αυτόν τον τρόπο αποδεικνύεται η μεγάλη ζήτηση που υπάρχει στην Ελλάδα για σύγχρονα κτίρια γραφείων.Με αιχμή τον τουρισμό και τον κλάδο της φιλοξενίας που σέρνει τον χορό, αλλά και τα εμπορικά καταστήματα που επιστρέφουν δειλά δειλά, σημαντικές επενδύσεις υλοποιούνται στους τομείς των γραφείων. Χαρακτηριστικές είναι οι παρεμβάσεις που πραγματοποιούνται σε εμβληματικά κτίρια, τα οποία εκσυγχρονίζονται και ετοιμάζονται να υποδεχτούν καινούργιους νέους ενοίκους.Στην αγορά γραφείων της Αθήνας καταγράφονται  σχέδια για νέες αναπτύξεις που ξεπερνούν συνολικά σε επιφάνεια τα 108.050 τ.μ. και νέοι χώροι υπό κατασκευή στην παρούσα φάση που υπερβαίνουν αθροιστικά τα 241.558 τετραγωνικά μέτρα.Τα ενοίκιαΣύμφωνα με έκθεση της εταιρείας συμβούλων ακινήτων Cushman & Wakefield Proprius, στο τέλος του 2024 τα υψηλότερα ενοίκια καταγράφονται στο κέντρο της Αθήνας και τον κεντρικό επιχειρηματικό άξονα όπου το μίσθωμα στα λεγόμενα «καλά κτίρια» αντιστοιχεί στα 29,5 ευρώ ανά τ.μ. το μήνα.Ακολουθεί, με 29 ευρώ ανά τ.μ. στα βορειοανατολικά της Αθήνας, η Λεωφόρος Κηφισίας και η Μεσογείων.Στα βόρεια, πλησίον της Εθνικής Οδού η τιμή των ενοικίων στα γραφεία είναι στα 16 ευρώ, ενώ σε Συγγρού και Βουλιαγμένης το αντίστοιχο νούμερο είναι στα 24 ευρώ. Στο λιμάνι του Πειραιά η τιμή των ενοικίων ανά τ.μ. , ενώ σε άλλες περιοχές η τιμή ανέρχεται στα 14,5 ευρώ.Είναι ενδεικτικό της ζήτησης για γραφεία ότι από τις νέες μισθώσεις που πραγματοποιήθηκαν το τελευταίο τρίμηνο του 2024 ποσοστό 80% επί των συναλλαγών αφορούσε σε τέτοιους χώρους υψηλών προδιαγραφών με ποιοτικά χαρακτηριστικά. Αντίθετα, τα παλιότερα κτήρια συγκεντρώνουν περιορισμένο ενδιαφέρον από πλευράς των υποψήφιων χρηστών.Όπως αναφέρεται στην έρευνα για την αγορά γραφείων στο δ’ τρίμηνο του 2024 (Q4 2024) οι νέες μισθώσεις σε αυτή τη χρονική περίοδο αντιστοιχούν σε 45.000 τ.μ., παρουσιάζοντας μία αύξηση της τάξεως του 50% σε σύγκριση με το αντίστοιχο, τελευταίο τρίμηνο του 2023. Στο σύνολο της περασμένης χρονιάς υπολογίζεται ότι «έκλεισαν» μισθώσεις που αντιστοιχούσαν σε 180.000 τ.μ., νούμερο που συμβαδίζει με τις αρχικές προβλέψεις της εταιρείας.Οι ανανεώσεις είχαν επίσης ένα υψηλό μερίδιο επί του συνόλου των μισθώσεων της περασμένης χρονιάς, ενώ όσον αφορά την επιφάνεια των χώρων το υψηλότερο μερίδιο είχαν τα γραφεία μεταξύ 350 και 700 τ.μ.. Ως προς τη διαθεσιμότητα, το ποσοστό των διαθέσιμων χώρων σε όλη την Αθήνα είναι στο 11,5% κατά μέσο όρο με τις Λεωφόρους Κηφισίας και Μεσογείων να έχουν το χαμηλότερο ποσοστό, δηλαδή στο 8%.Από τα άνω των 241.000 τ.μ. γραφείων που βρίσκονται αυτή την στιγμή υπό κατασκευή στην Αθήνα, ποσοστό 45% είναι ήδη προ-μισθωμένο και 55% είναι ελεύθερο. Η νέα κατασκευαστική δραστηριότητα συγκεντρώνεται κατά κύριο λόγο στα βορειοανατολικά 72.000 τ.μ. και το κέντρο της πόλης 67.000 τ.μ.. Τα ενοίκια και τα ποσοστά των διαθέσιμων χώρων παρέμειναν σταθερά και δεν προβλέπεται να αλλάξουν σημαντικά μέσα στους επόμενους μήνες, όπως αναφέρεται στην έκθεση.Οι τομείς της τεχνολογίας, των media και των τηλεπικοινωνιών ήταν οι πιο κινητικοί κλάδοι δραστηριότητας στο τελευταίο τρίμηνο της χρονιάς με μερίδιο 30% επί του συνόλου των νέων μισθώσεων. Να σημειωθεί ότι σταθερή αύξηση της δραστηριότητας στον τομέα των γραφείων καταγράφεται και στη Θεσσαλονίκη, η οποία μάλιστα αναμένεται να συνεχιστεί σε όλη τη διάρκεια του 2025. Η λειτουργία του Μετρό στην πόλη έχει παίξει σημαντικό ρόλο, ωστόσο είναι γεγονός ότι υπάρχει έλλειμμα στην αγορά σε καλούς γραφειακούς χώρους υψηλών προδιαγραφών.Πηγή: ot.gr",https://www.tovima.gr/wp-content/uploads/2025/03/01/28_02_ot_marketbeat_office_EXO22.png,Τι δείχνει έκθεση της εταιρείας συμβούλων ακινήτων Cushman & Wakefield Proprius για την αγορά ακινήτων και τα ενοίκια σε γραφεία
https://www.tovima.gr/2025/02/19/finance/akinita-i-anakainisi-anevazei-tis-times-polisis-kai-enoikiasis-pinakes/,Ακίνητα: Η ανακαίνιση ανεβάζει τις τιμές πώλησης και ενοίκιασης [πίνακες],19-02-2025,19:58,Οικονομία,Ανδρομάχη Παύλου,Η Βουλιαγμένη η περιοχή με τα περισσότερα ανακαινισμένα - Οι δημοτικές ενότητες με τις μεγαλύτερες διαφορές σε ανακαινισμένα και μη ακίνητα.,"Ακίνητα τα οποία βρίσκονταν στα αζήτητα και είχαν χαμηλά ενοίκια εξαιτίας της παλαιότητάς τους ανακαινίζονται και συντηρούν την ανοδική τάση των τιμών. Οι ενοικιαστές δείχνουν προτίμηση στα ανακαινισμένα ακίνητα, καθώς αυτά προσφέρουν ανώτερη ποιότητα ζωής και μειωμένα έξοδα διαβίωσης.Την ίδια στιγμή, και οι αγοραστές στρέφονται ολοένα και περισσότερο σε ακίνητα με νέα χαρακτηριστικά, αναζητώντας ανακαινισμένες κατοικίες που συνδυάζουν την υψηλή ενεργειακή απόδοση με σύγχρονο σχεδιασμό και την αισθητική ανανέωση, για λόγους βιωσιμότητας και λειτουργικότητας, σε διαφορετικές περιοχές.Ανάλυση της ReDataset, του τμήματος Data & Analytics της Resolute Cepal Greece (RCG) καταγράφει την επίδραση στις τιμές των ακινήτων για το 2024 τόσο για πωλήσεις όσο και ανακαινίσεις.Ακίνητα και πώλησηΟ παρακάτω πίνακας παρουσιάζει τις δημοτικές ενότητες της Περιφέρειας Αττικής με τα υψηλότερα ποσοστά ανακαινισμένων ακινήτων προς πώληση, σε σχέση με τα μη ανακαινισμένα, βάσει αγγελιών για το 2024.Στην πρώτη θέση βρίσκεται η Βουλιαγμένη με ποσοστό 39,6%, ακολουθούμενη από τη Φιλοθέη (27,8%), την Αθήνα (27,3%), τον Πειραιά (26,6%), τον Ταύρο (25,4%), την Καλλιθέα (24,4%) και το Ψυχικό (24,3%).Τα στοιχεία αυτά υποδεικνύουν τις δημοτικές ενότητες με τη μεγαλύτερη αναλογία ανακαινισμένων ακινήτων στην περιοχή, με τη Βουλιαγμένη να διακρίνεται ως ηγέτης στην ανακαίνιση.Οι δημοτικές ενότητεςΟ παρακάτω πίνακας παρουσιάζει τις δημοτικές ενότητες της Περιφέρειας Αττικής με τη μεγαλύτερη ποσοστιαία διαφορά τιμής ανά τετραγωνικό μέτρο μεταξύ ανακαινισμένων και μη ανακαινισμένων ακινήτων προς πώληση, βάσει αγγελιών για το 2024.Στην κορυφή βρίσκεται το Μαρκόπουλο με διαφορά 25,7%, ακολουθούμενο από το Πικέρμι (25,0%) και τον Πειραιά (24,3%).Οι υπόλοιπες δημοτικές ενότητες περιλαμβάνουν την Κερατέα (23,9%), τη Σαλαμίνα (22,8%), την Αρτέμιδα (22,3%) και την Αίγινα (22,3%).Τα στοιχεία δείχνουν ότι οι συγκεκριμένες περιοχές καταγράφουν τις μεγαλύτερες αποκλίσεις στις τιμές ανάμεσα σε ανακαινισμένα και μη ανακαινισμένα ακίνητα, υποδεικνύοντας την αξία που προσδίδουν οι ανακαινίσεις στις αγοραίες τιμές των ακινήτων.Ο παρακάτω πίνακας παρουσιάζει μερικές ενδεικτικές δημοτικές ενότητες της Περιφέρειας Αττικής, εστιάζοντας στις διαφορές μεταξύ ανακαινισμένων και μη ανακαινισμένων ακινήτων προς πώληση, βάσει αγγελιών για το 2024.Στην κορυφή της λίστας, όσον αφορά το ποσοστό ανακαινισμένων ακινήτων, βρίσκονται η Αθήνα (27,3%) και ο Πειραιάς (26,6%), με θετικές διαφορές τιμών 15,6% και 24,3%, αντίστοιχα.Οι υπόλοιπες περιοχές, όπως Περιστέρι (20,1%) και Ζωγράφου (20,9%), καταγράφουν μέτρια ποσοστά ανακαίνισης και μικρές θετικές διαφορές τιμών.Συνολικά, ο πίνακας αναδεικνύει την ποικιλία στις τιμολογιακές αποκλίσεις και τα ποσοστά ανακαίνισης μεταξύ των μεγάλων δημοτικών ενοτήτων.Ενοικίαση ΚατοικιώνΟ παρακάτω πίνακας παρουσιάζει τις δημοτικές ενότητες της Περιφέρειας Αττικής με τα υψηλότερα ποσοστά ανακαινισμένων κατοικιών προς ενοικίαση, βάσει αγγελιών το 2024.Στην κορυφή βρίσκεται η Βουλιαγμένη με ποσοστό 46,6%, ακολουθούμενη από το Ψυχικό (44,7%) και τη Φιλοθέη (41,6%).Ο Πειραιάς (41,3%) και το Νέο Ψυχικό (40,0%) εμφανίζουν επίσης υψηλά ποσοστά ανακαίνισης, ενώ οι περιοχές Παπάγου (39,2%) και Δάφνης (38,8%) συμπληρώνουν τη λίστα.Τα δεδομένα υπογραμμίζουν τη σημασία της ανακαίνισης στις περιοχές με υψηλή ζήτηση για ενοικίαση, καθώς αυτές οι ενότητες ξεχωρίζουν για το υψηλό ποσοστό ανακαινισμένων ακινήτων.Ο παρακάτω πίνακας παρουσιάζει τις δημοτικές ενότητες της Περιφέρειας Αττικής με τη μεγαλύτερη ποσοστιαία διαφορά τιμής ανά τετραγωνικό μέτρο, μεταξύ ανακαινισμένων και μη ανακαινισμένων ακινήτων προς ενοικίαση, βάσει αγγελιών το 2024.Η Άνοιξη καταγράφει τη μεγαλύτερη διαφορά (15,1%), ακολουθούμενη από τη Σκάλα Ωρωπού (13,6%) και την Αρτέμιδα (12,8%).Η Νέα Μάκρη εμφανίζει διαφορά 12,4%, ενώ το Ψυχικό (10,8%), η Φιλοθέη (9,8%) και η Δάφνη (9,2%) καταγράφουν μικρότερες, αλλά ακόμα αξιοσημείωτες διαφορές.Τα δεδομένα δείχνουν ότι οι περιοχές με υψηλότερες διαφορές τιμών τείνουν να έχουν χαμηλότερα ποσοστά ανακαίνισης, ενώ περιοχές με υψηλότερα ποσοστά ανακαινισμένων ακινήτων, όπως το Ψυχικό και η Φιλοθέη, εμφανίζουν μικρότερες αποκλίσεις τιμών.Ο παρακάτω πίνακας παρουσιάζει μερικές ενδεικτικές δημοτικές ενότητες της Περιφέρειας Αττικής, εστιάζοντας στις διαφορές μεταξύ ανακαινισμένων και μη ανακαινισμένων ακινήτων προς ενοικίαση καθώς και τα ποσοστά ανακαινισμένων ακινήτων, βάσει αγγελιών το 2024.Περιοχές όπως η Αθήνα (37,8%) και ο Πειραιάς (41,3%) έχουν υψηλά ποσοστά ανακαινισμένων ακινήτων, με μικρές αλλά θετικές διαφορές στις τιμές, 8,6% και 8,9% αντίστοιχα.Παρόμοια τάση παρατηρείται και σε περιοχές όπως το Παλαιό Φάληρο (4,8%) και Ζωγράφου (4,6%) που συνδυάζουν υψηλά ποσοστά ανακαίνισης (37,5% και 36,5%) με μικρές αυξήσεις στις τιμές.Αντίθετα, το Χαλάνδρι παρουσιάζει μηδενική διαφορά τιμών, παρά τα αξιοσημείωτα ποσοστά ανακαίνισης (29,7%).Τα δεδομένα καταδεικνύουν τη σύνθετη σχέση μεταξύ ανακαινίσεων και διαφορών τιμών στις ενοικιάσεις.Πηγή: ot.gr",https://www.tovima.gr/wp-content/uploads/2025/01/23/akinita26-4.jpg,Η Βουλιαγμένη η περιοχή με τα περισσότερα ανακαινισμένα - Οι δημοτικές ενότητες με τις μεγαλύτερες διαφορές σε ανακαινισμένα και μη ακίνητα.
https://www.tovima.gr/2025/01/30/finance/akinita-erxetai-xartis-me-tis-times-argotera-tha-entaxthoun-kai-ta-enoikia/,Ακίνητα: Ερχεται «χάρτης» με τις τιμές – Αργότερα θα ενταχθούν και τα ενοίκια,30-01-2025,08:28,Οικονομία,Newsroom,"Η νέα πλατφόρμα price map με τις τιμές πώλησης των ακινήτων, όπως αποτυπώνονται στα συμβόλαια, αναμένεται να ενεργοποιηθεί στα τέλη Μαρτίου","Στην τελική ευθεία βρίσκεται η δημιουργία του ψηφιακού χάρτη με τις πραγματικές τιμές πώλησης των ακινήτων σε κάθε κτηματογραφημένη περιοχή της χώρας. Σύμφωνα με πληροφορίες, η νέα πλατφόρμα price map με τις τιμές πώλησης των ακινήτων, όπως αποτυπώνονται στα συμβόλαια, αναμένεται να ενεργοποιηθεί στα τέλη Μαρτίου ενώ αργότερα θα ενταχθούν και τα ενοίκια.Η νέα πλατφόρμα, με τη χρήση τεχνητής νοημοσύνης, θα αντλεί δεδομένα από συμβόλαια μεταβίβασης, αγγελίες πώλησης, καθώς και από φορολογικές δηλώσεις και το Κτηματολόγιο. Το νέο σύστημα θα επιτρέπει τη σύγκριση τιμών ανά περιοχή, ενώ ειδικά σχεδιασμένο λογισμικό θα διευκολύνει την αναζήτηση πραγματικών τιμών συναλλαγών για ακίνητα σε όλη τη χώρα.Μέσω του νέου συστήματος  αγοραστές και πωλητές θα έχουν τη δυνατότητα να  συγκρίνουν ανά περιοχή τις τιμές των συμβολαίων με αυτές που εμφανίζονται σε αγγελίες και μεσιτικά γραφεία.Τα επίπεδα πρόσβασης θα είναι τριών ταχυτήτων:Δωρεάν πρόσβαση για πολίτες που επιθυμούν να δουν την εκτιμώμενη αξία των ακινήτων τους, με δυνατότητα προβολής της τρέχουσας και διαχρονικής αξίας.Με αντίτιμο πρόσβαση για χρήστες που επιθυμούν λεπτομερείς πληροφορίες για συγκεκριμένες περιοχές, ιδανικό για όσους σχεδιάζουν αγορές ή πωλήσεις.Επαγγελματική πρόσβαση για μεγάλους επενδυτές, τράπεζες και μεσιτικά γραφεία, παρέχοντας αναλυτικά δεδομένα και στρατηγικές πληροφορίες για λήψη αποφάσεων.Σύμφωνα με το σχέδιο δράσης σε δεύτερη φάση μέσω της εφαρμογής οι πολίτες θα μπορούν να ενημερώνονται και για τις τιμές των ενοικίων σε κάθε περιοχή.ValuemapsΠαράλληλα «τρέχει» η ψηφιοποιήση των πληροφοριών και στοιχείων  για τα ακίνητα σε όλη τη χώρα από την τοποθεσία έως και την εμπορικότητα κάθε περιοχής. Η ηλεκτρονική πύλη valuemaps.gov.gr εμπλουτίζεται αντλώντας πληροφορίες από την ΑΑΔΕ, Κτηματολόγιο, e-Πολεοδομία, Δήμους. Θα λειτουργεί ως εργαλείο για τον προσδιορισμό των αντικειμενικών αξιών και την αυτόματη αναπροσαρμογή τους.  Μέσω ενός ψηφιακού μητρώου θα αντλούνται πληροφορίες αναφορικά με τις τιμές εκκίνησης, τους συντελεστές αυξομείωσης των τιμών εκκίνησης, των χαρτών, των πινάκων τιμών και του τρόπου υπολογισμού της αξίας ακινήτων. Παρουσιάζονται όλα τα δεδομένα που σχετίζονται με τις ζώνες αυτές και παρέχεται λειτουργία υπολογισμού της αντικειμενικής αξίας των ακινήτων. Το νέο σύστημα θα δώσει τη δυνατότητα στο υπουργείο Οικονομικών να έχει πλήρη εικόνα για τη πορεία των τιμών στην αγορά  και να αναπροσαρμόζει σε πραγματικό χρόνο τις αντικειμενικές αξίες των ακινήτων προκειμένου αυτές να ευθυγραμμίζονται με τις τιμές που αναγράφονται στα συμβόλαια.ΤιμέςΟι τιμές των κατοικιών απέχουν ελάχιστα πλέον από το ιστορικό υψηλό του 2008. Ο δείκτης τιμών διαμερισμάτων που καταρτίζει η Τράπεζα της Ελλάδος δείχνει ότι το τρίτο  τρίμηνο του 2024 ο δείκτης για το σύνολο της χώρας ανέρχεται στο 100,9 και υπολείπεται  κατά 1,3% του ιστορικώς υψηλού του γ΄ τριμήνου του 2008 (102,2), ενώ στα νέα διαμερίσματα το επίπεδο του δείκτη ανήλθε σε 106,9 ξεπερνώντας το αντίστοιχο ιστορικό υψηλό κατά 3,8%. Κατά γεωγραφική περιοχή, το γ΄ τρίμηνο του 2024 ο δείκτης διαμερισμάτων στην περιοχή της Αθήνας ξεπέρασε το αντίστοιχο ιστορικώς υψηλό επίπεδο του δείκτη διαμερισμάτων (β΄ τρίμηνο του 2008) κατά 5,2%.Η ΤτΕ εκτιμά ότι βραχυπρόθεσμα οι τιμές θα συνεχίσουν την ανοδική τους τάση όσο η ζήτηση από το εξωτερικό διατηρείται ισχυρή επισημαίνοντας ότι έχει οξυνθεί το πρόβλημα του κόστους στέγασης κατά τα τελευταία έτη, ως απόρροια της εκτεταμένης επενδυτικής εκμετάλλευσης της κατοικίας, της απόσυρσης από την αγορά ακινήτων που εξασφαλίζουν μη εξυπηρετούμενα δάνεια και προορίζονται για πλειστηριασμό καθώς και της υποτονικής δραστηριότητας στον κατασκευαστικό κλάδο για μακρά χρονική περίοδο, η οποία δεν έχει επιτρέψει την ομαλή αναπλήρωση του αποθέματος ακινήτων.Πηγή: ot.gr",https://www.tovima.gr/wp-content/uploads/2024/09/03/ΑΚΙΝΗΤΑ.jpg,"Η νέα πλατφόρμα price map με τις τιμές πώλησης των ακινήτων, όπως αποτυπώνονται στα συμβόλαια, αναμένεται να ενεργοποιηθεί στα τέλη Μαρτίου"
https://www.tovima.gr/2025/01/25/finance/aneisprakta-enoikia-pos-tha-glitosete-ton-foro/,Ανείσπρακτα ενοίκια: Πώς θα απαλαγείτε από τον φόρο,25-01-2025,15:00,Οικονομία,Newsroom,Τι πρέπει να κάνουν οι ιδιοκτήτες ακινήτων για τα ανείσπρακτα ενοίκια – Πώς υπολογίζεται ο φόρος,"Με την ηλεκτρονική υποβολή των φορολογικών δηλώσεων να ξεκινά φέτος στις 15 Μαρτίου, οι φορολογούμενοι με ανείσπρακτα ενοίκια το 2024, θα πρέπει να δράσουν άμεσα για να αποφύγουν την καταβολή φόρου.Τα ενοίκια που δεν εισπράχθηκαν το 2024 δηλώνονται πρώτα στο έντυπο Ε2 και αυτομάτως μεταφέρονται στο Ε1 της φορολογικής δήλωσης.Aν δεν υποβληθούν τα απαιτούμενα δικαιολογητικά, τα ποσά που έχουν δηλωθεί ως ανείσπρακτα δεν θα ληφθούν υπόψη από την εφορία και θα φορολογηθούν με συντελεστές από 15% έως 45%, ανάλογα με το ύψος τους.Σύμφωνα με τα στοιχεία της ΑΑΔΕ, πάνω από 4.500 ιδιοκτήτες δήλωσαν στη φορολογική δήλωση του 2024 ότι δεν εισέπραξαν εισοδήματα από μισθώματα συνολικού ύψους 15 εκατ. ευρώ.Τα ανείσπρακτα ενοίκιαΕιδικότερα, πριν την υποβολή της φορολογικής δήλωσης θα πρέπει:1.  Να έχουν εκδώσει εις βάρος του μισθωτή διαταγή πληρωμής ή διαταγή απόδοσης χρήσης μισθίου ή δικαστική απόφαση αποβολής ή επιδίκασης μισθωμάτων ή έχει ασκηθεί εναντίον του μισθωτή αγωγή αποβολής ή επιδίκασης μισθωμάτων.2.  Να υποβάλουν στην ψηφιακή πύλη της ΑΑΔΕ, «Τα Αιτήματά μου» τη δήλωση για τα ανείσπρακτα ενοίκια και τα δικαιολογητικά. Συγκεκριμένα θα πρέπει να υποβληθούν:Το έντυπο Ε411. Για κάθε μισθωτή, ακίνητο και αποδεικτικό έγγραφο υποβάλλεται ξεχωριστή δήλωση.  Σε περίπτωση υποβολής δήλωσης ανείσπρακτων μισθωμάτων αποβιώσαντα ιδιοκτήτη από κληρονόμο αυτού για χρονικό διάστημα που ο αποβιώσας ήταν εν ζωή στα στοιχεία ιδιοκτήτη συμπληρώνονται τα στοιχεία του αποβιώσαντα. Αν για τον οποιοδήποτε λόγο είναι αδύνατη η ψηφιακή υποβολή τότε η δήλωση θα υποβληθεί έντυπα είτε ταχυδρομικά με συστημένη επιστολή ή με courier ή αυτοπροσώπως.Τη δικαστική απόφαση αποβολής ή επιδίκασης μισθωμάτων ή διαταγή πληρωμής ή απόδοσης χρήσης μισθίου ή ασκηθείσα αγωγή αποβολής ή επιδίκασης μισθωμάτων (και το αποδεικτικό επίδοσης της αγωγής).Για πτωχευμένο μισθωτή, πίνακα αναγγελίας χρεών με την απαίτηση του εκμισθωτή.Υπεύθυνη δήλωση ότι για το διάστημα από την έκδοση της απόφασης αποβολής ή διαταγής απόδοσης χρήσης μισθίου μέχρι την εκτέλεση δεν έχουν εισπραχθεί τα μισθώματα και την έκθεση αποβολής και εγκατάστασης που έχει συνταχθεί από τον δικαστικό επιμελητή.Εάν δεν υποβληθούν τα απαιτούμενα δικαιολογητικά για τη δήλωση των ανείσπρακτων ενοικίων τότε τα ποσά που έχουν δηλωθεί ως ανείσπρακτα εισοδήματα δεν θα ληφθούν υπόψη και η εφορία θα προχωρήσει σε νέα εκκαθάριση της δήλωσης φορολογώντας τα συγκεκριμένα ποσά.Τα ενοίκια που δεν εισπράχθηκαν κατά τη διάρκεια του 2024 αλλά και ενοίκια που είχαν δηλωθεί ως ανείσπρακτα το προηγούμενο φορολογικό έτος και εισπράχθηκαν το 2024 θα πρέπει να δηλωθούν πρώτα στο έντυπο Ε2 και αυτομάτως θα μεταφερθούν στο Ε1.Φόρος και έκπτωσηΕπισημαίνεται ότι με βάση την ισχύουσα κλίμακα το ετήσιο καθαρό φορολογητέο εισόδημα από ενοίκια φορολογείται αυτοτελώς από το πρώτο ευρώ αφού προηγουμένως αφαιρεθεί ποσοστό 5% που αναγνωρίζεται ως δαπάνη για επισκευή, συντήρηση, ανακαίνιση και άλλες λειτουργικές ανάγκες των εκμισθούμενων ακινήτων.Τα εισοδήματα από ενοίκια φορολογούνται ως εξής:15% για τα πρώτα 12.000 ευρώ του εισοδήματος35% για τα επόμενα 23.000 ευρώ, δηλαδή στο τμήμα του εισοδήματος από τα 12.001 έως τα 35.000 ευρώ45% για το τμήμα του εισοδήματος πάνω από τα 35.000 ευρώ.Πηγή: ot.gr",https://www.tovima.gr/wp-content/uploads/2025/01/25/5363706-1.jpg,Τι πρέπει να κάνουν οι ιδιοκτήτες ακινήτων για τα ανείσπρακτα ενοίκια – Πώς υπολογίζεται ο φόρος
https://www.tovima.gr/2025/01/21/finance/aneisprakta-enoikia-i-pagida-gia-tous-idioktites-ti-prepei-na-kanoun/,Ανείσπρακτα ενοίκια: Η παγίδα για τους ιδιοκτήτες – Τι πρέπει να κάνουν,21-01-2025,07:32,Οικονομία,Μαρία Βουργάνα,Όσα πρέπει να προσέξουν στις φορολογικές δηλώσεις οι ιδιοκτήτες ακινήτων για να μην βάλουν το χέρι στην τσέπη για χρήματα που δεν πήραν.,"Η έκρηξη που έχει σημειωθεί στα ενοίκια τα τελευταία χρόνια έχει οδηγήσει και σε αύξηση των οφειλών από απλήρωτα ενοίκια.Ενοικιαστές οι οποίοι ενώ αρχικά δέχθηκαν και συμφώνησαν με τον ιδιοκτήτη της κατοικίας ή της επαγγελματικής στέγης την αύξηση του ενοικίου στη συνέχεια, λόγω οικονομικής στενότητας, σταμάτησαν να καταβάλουν στην ώρα τους τα μισθώματα, με αποτέλεσμα οι ιδιοκτήτες όχι μόνο να μην εισπράττουν τα ποσά που αναγράφονται στα μισθωτήρια συμβόλαια, αλλά και να κινδυνεύουν να πληρώσουν φόρο με συντελεστές 15% έως 45% για ανύπαρκτα εισοδήματα.Με την ηλεκτρονική πύλη για την υποβολή των φορολογικών δηλώσεων να ανοίγει φέτος στις 15 Μαρτίου 2025, νωρίτερα από κάθε άλλη χρονιά, οι εκμισθωτές ακινήτων που δεν εισέπραξαν ενοίκια το 2024 θα πρέπει να ξεκινήσουν εγκαίρως τις διαδικασίες για να μην επιβαρυνθούν με φόρο έως 45% για ανύπαρκτα εισοδήματα.Ανείσπρακτα ενοίκια: Τι θα πρέπει να κάνουν οι ενδιαφερόμενοιΕιδικότερα, πριν την υποβολή της φορολογικής δήλωσης θα πρέπει:Να έχουν εκδώσει εις βάρος του μισθωτή διαταγή πληρωμής ή διαταγή απόδοσης χρήσης μισθίου ή δικαστική απόφαση αποβολής ή επιδίκασης μισθωμάτων ή έχει ασκηθεί εναντίον του μισθωτή αγωγή αποβολής ή επιδίκασης μισθωμάτων.Να υποβάλουν στην ψηφιακή πύλη της ΑΑΔΕ, «Τα Αιτήματά μου» τη δήλωση για τα ανείσπρακτα ενοίκια και τα δικαιολογητικά. Συγκεκριμένα θα πρέπει να υποβληθούν:-Το έντυπο Ε411. Για κάθε μισθωτή, ακίνητο και αποδεικτικό έγγραφο υποβάλλεται ξεχωριστή δήλωση. Σε περίπτωση υποβολής δήλωσης ανείσπρακτων μισθωμάτων αποβιώσαντα ιδιοκτήτη από κληρονόμο αυτού για χρονικό διάστημα που ο αποβιώσας ήταν εν ζωή στα στοιχεία ιδιοκτήτη συμπληρώνονται τα στοιχεία του αποβιώσαντα. Αν για τον οποιοδήποτε λόγο είναι αδύνατη η ψηφιακή υποβολή τότε η δήλωση θα υποβληθεί έντυπα είτε ταχυδρομικά με συστημένη επιστολή ή με courier ή αυτοπροσώπως.-Τη δικαστική απόφαση αποβολής ή επιδίκασης μισθωμάτων ή διαταγή πληρωμής ή απόδοσης χρήσης μισθίου ή ασκηθείσα αγωγή αποβολής ή επιδίκασης μισθωμάτων (και το αποδεικτικό επίδοσης της αγωγής).-Για πτωχευμένο μισθωτή, πίνακα αναγγελίας χρεών με την απαίτηση του εκμισθωτή.-Υπεύθυνη δήλωση ότι για το διάστημα από την έκδοση της απόφασης αποβολής ή διαταγής απόδοσης χρήσης μισθίου μέχρι την εκτέλεση δεν έχουν εισπραχθεί τα μισθώματα και την έκθεση αποβολής και εγκατάστασης που έχει συνταχθεί από τον δικαστικό επιμελητή.Εάν δεν υποβληθούν τα απαιτούμενα δικαιολογητικά για τη δήλωση των ανείσπρακτων ενοικίων τότε τα ποσά που έχουν δηλωθεί ως ανείσπρακτα εισοδήματα δεν θα ληφθούν υπόψη και η εφορία θα προχωρήσει σε νέα εκκαθάριση της δήλωσης φορολογώντας τα συγκεκριμένα ποσά.Τα ενοίκια που δεν εισπράχθηκαν κατά τη διάρκεια του 2024 αλλά και ενοίκια που είχαν δηλωθεί ως ανείσπρακτα το προηγούμενο φορολογικό έτος και εισπράχθηκαν το 2024 θα πρέπει να δηλωθούν πρώτα στο έντυπο Ε2 και αυτομάτως θα μεταφερθούν στο Ε1.Φόρος και έκπτωσηΕπισημαίνεται ότι με βάση την ισχύουσα κλίμακα το ετήσιο καθαρό φορολογητέο εισόδημα από ενοίκια φορολογείται αυτοτελώς από το πρώτο ευρώ αφού προηγουμένως αφαιρεθεί ποσοστό 5% που αναγνωρίζεται ως δαπάνη για επισκευή, συντήρηση, ανακαίνιση και άλλες λειτουργικές ανάγκες των εκμισθούμενων ακινήτων.Τα εισοδήματα από ενοίκια φορολογούνται ως εξής:15% για τα πρώτα 12.000 ευρώ του εισοδήματος35% για τα επόμενα 23.000 ευρώ, δηλαδή στο τμήμα του εισοδήματος από τα 12.001 έως τα 35.000 ευρώ45% για το τμήμα του εισοδήματος πάνω από τα 35.000 ευρώ.Διαβάστε ακόμα στον ot.gr:Ακίνητα: Στα ύψη οι τιμές για κατοικία στην Αττική – Το στεγαστικό πρόβλημα",https://www.tovima.gr/wp-content/uploads/2025/01/21/akinito.jpg,Όσα πρέπει να προσέξουν στις φορολογικές δηλώσεις οι ιδιοκτήτες ακινήτων για να μην βάλουν το χέρι στην τσέπη για χρήματα που δεν πήραν.
https://www.tovima.gr/2024/12/20/finance/enoikia-poso-ta-ayksanei-i-anakainisi-tou-akinitou-oi-12-perioxes-pou-allaksan-pista-grafima/,Ενοίκια: Πόσο τα αυξάνει η ανακαίνιση του ακινήτου – Οι 12 περιοχές που αναβαθμίστηκαν [γράφημα],20-12-2024,07:46,Οικονομία,Ανδρομάχη Παύλου,"Για τα ενοίμια μετά  τις ανακαινίσεις ακινήτων μίλησε στον ΟΤ ο πρόεδρος της ΠΟΜΙΔΑ, Στράτος Παραδιάς – Τι αποκαλύπτει έρευνα της Protio","Με εντατικούς κινούνται το τελευταίο χρονικό διάστημα οι ανακαινίσεις ακινήτων. Οι ιδιοκτήτες παλιών ακινήτων επιλέγουν να ανακαινίσουν τα διαμερίσματά τους προκειμένου να αποτελέσουν πόλο έλξης για τους υποψήφιους αγοραστές.Μιλώντας στον «ΟΤ», ο πρόεδρος της Πανελλήνιας Ομοσπονδίας Ιδιοκτητών Ακινήτων (ΠΟΜΙΔΑ) Στράτος Παραδιάς τονίζει πως οι ανακαινίσεις είναι απαραίτητες, είτε μιλάμε για αισθητικές και λειτουργικές παρεμβάσεις είτε για ενεργειακές, οι οποίες – κατά τον ίδιο – θα καταστούν υποχρεωτικές.Στις βασικές εργασίες ανακαίνισης, αναφέρει ο κ. Παραδιάς, περιλαμβάνονται αναμόρφωση χώρων, αντικατάσταση κουφωμάτων, υδραυλικών και ηλεκτρολογικών εγκαταστάσεων, ειδών υγιεινής και κουζίνας, συναγερμό, κλιματιστικό, πόρτες ασφαλείας κλπ.Ανακαινίσεις και ενοίκιαΣύμφωνα με ανάλυση της Protio για τις περιοχές της Αθήνας, οι κατοικίες γίνονται αισθητά πιο ελκυστικές, μετά την ανακαίνιση. Η ζήτηση και η αναβάθμιση διαφορετικών κατοικιών επηρεάζουν την αύξηση της αξίας του ενοικίου, με 26% μέσο όρο αύξησης.Η προτίμηση στα ανακαινισμένα ακίνητα οδηγεί σε σημαντική αύξηση της αξίας των ενοικίων σε πολλές περιοχές της Αθήνας.Υμηττός: Η αξία των ενοικίων των ακινήτων στην περιοχή αναδιαμορφώνεται μετά την ανακαίνιση, σημειώνοντας αύξηση 74.4%, καταγράφοντας τη μεγαλύτερη μεταβολή μεταξύ των περιοχών που περιλαμβάνονται στην ανάλυση της Protio.Δάφνη: Η αύξηση της αξίας του ενοικίου μετά την ανακαίνιση φτάνει ως και 30.3%.Κολωνάκι: Αν και είναι διαχρονικά δημοφιλής περιοχή, η αξία των ενοικίων σε ακίνητα μετά την ανακαίνιση αυξάνεται κατά 27.9%.Στην Πετρούπολη, παρατηρείται άνοδος της αξίας των ενοικίων που έχουν ανακαινιστεί κατά 26.5%, ενώ στα Ταμπούρια φτάνει το 25%, επιβεβαιώνοντας την αυξανόμενη ανάγκη για ποιοτικές κατοικίες. Ακολουθεί το Χαϊδάρι που καταγράφει αύξηση 24.5% στην αξία των ενοικίων. Ο Περισσός και οι Αμπελόκηποι, που κατατάσσονται σταθερά στις πιο δημοφιλείς περιοχές σημειώνουν αύξηση 20% και 19% αντίστοιχα.Συνεχίζοντας γύρω από το κέντρο της Αθήνας, τα Πετράλωνα καταγράφουν αύξηση αξίας ενοικίων 16.2%, ενώ στον Νέο Κόσμο και τα Εξάρχεια, η αξία των ενοικίων αυξάνεται κατά 15% μετά την ανακαίνιση. Στην περιοχή του Βύρωνα, η άνοδος φτάνει το 13.2%, αποδεικνύοντας πως οι ανακαινίσεις προσδίδουν σημαντική αξία και στις πιο προσιτές περιοχές.Σύμφωνα με την Protio, οι ενοικιαστές δείχνουν ξεκάθαρη προτίμηση στα σύγχρονα, ανακαινισμένα ακίνητα, καθώς αυτά προσφέρουν ανώτερη ποιότητα ζωής και μειωμένα έξοδα διαβίωσης, χάρη στη χαμηλότερη ενεργειακή κατανάλωση. Ένα ανακαινισμένο σπίτι δεν είναι απλώς πιο λειτουργικό, αλλά και πιο βιώσιμο, συμβάλλοντας στην εξοικονόμηση ενέργειας και στη μείωση του περιβαλλοντικού αποτυπώματος.Νέο πρόγραμμαΤο πρόγραμμα «Ανακαινίζω – Νοικιάζω» δίνει σημαντική ώθηση στην ανακαίνιση κλειστών ακινήτων.Προβλέπει επιδότηση 60% επί της δαπάνης, με ανώτατο όριο τα 13.500 ευρώ, ενώ το 50% της επιδότησης μπορεί να καταβληθεί προκαταβολικά. Το μέτρο εφαρμόζεται αναδρομικά για όσους εντάχθηκαν από τις 8 Απριλίου 2024, ημερομηνία κατά την οποία άνοιξε η σχετική ηλεκτρονική πλατφόρμα. Τα ακίνητα που θα ανακαινιστούν πρέπει να ενοικιαστούν με μακροχρόνια μίσθωση διάρκειας τουλάχιστον τριών ετών.Οι ενδιαφερόμενοι ιδιοκτήτες ή επικαρπωτές ακινήτων πρέπει να διαθέτουν κυριότητα ή επικαρπία κατά τουλάχιστον 50%, να έχουν ακίνητα έως 100 τ.μ. σε οικιστικές περιοχές.Επίσης, το πρόγραμμα αφορά δικαιούχους που έχουν ετήσιο οικογενειακό φορολογητέο, πραγματικό ή τεκμαρτό, εισόδημα που δεν υπερβαίνει τις 40.000 ευρώ και διαθέτουν ακίνητη περιουσία, της οποίας η συνολική αξία δεν υπερβαίνει το ποσό των 300.000 ευρώ, το ακίνητο δεν έχει δηλωθεί ως πρώτη κατοικία, δεν έχει δηλωθεί ως μισθωμένο και δηλώνεται ως κενό στο έντυπο Ε2 που συνοδεύει τη δήλωση φορολογίας εισοδήματος των τριών τελευταίων ετών, και οι δικαιούχοι δεν έχουν λάβει επιδότηση για πρόγραμμα εξοικονόμησης ενέργειας ή ανακαίνισης σε ακίνητο της ιδιοκτησίας τους τα τελευταία πέντε χρόνια και δεν έχουν ενταχθεί σε προγράμματα επιδοτούμενης ενεργειακής εξοικονόμησης για οποιοδήποτε ακίνητό τους.Βάσει του προγράμματος, η ανακαίνιση των ακινήτων πρέπει να ολοκληρωθεί εντός έξι μηνών, ώστε τα ακίνητα να είναι έτοιμα προς ενοικίαση. Σε περίπτωση που η ενοικίαση δεν πραγματοποιηθεί, προβλέπονται κυρώσεις, όπως η επιστροφή της επιδότησης που χορηγήθηκε για την ανακαίνιση.Διαβάστε ακόμη στον ot .gr: «Ακίνητα: Τι πρέπει να γνωρίζουν ιδιοκτήτες, ενοικιαστές πριν υπογράψουν»",https://www.tovima.gr/wp-content/uploads/2024/12/20/anakainisi.jpg,"Για τα ενοίμια μετά  τις ανακαινίσεις ακινήτων μίλησε στον ΟΤ ο πρόεδρος της ΠΟΜΙΔΑ, Στράτος Παραδιάς – Τι αποκαλύπτει έρευνα της Protio"
https://www.tovima.gr/2024/12/09/finance/akinita-gia-poious-isxyei-i-foroapallagi-gia-ta-enoikia-oi-proypotheseis/,Ακίνητα: Για ποιους ισχύει η φοροαπαλλαγή για τα ενοίκια – Οι προϋποθέσεις,09-12-2024,07:37,Οικονομία,Μαρία Βουργάνα,Οι προϋποθέσεις και οι διευκρινίσεις της ΠΟΜΙΔΑ για την απαλλαγή για τον φόρο στα ενοίκια.,"Από τα εκκαθαριστικά των φορολογικών δηλώσεων του 2025 θα αρχίσουν να βλέπουν οι φορολογούμενοι τη φοροαπαλλαγή στα ενοίκια. Οι ιδιοκτήτες με κλειστές κατοικίες που τις νοίκιασαν από τις 8 Σεπτεμβρίου 2024 καθώς και όσοι μετέτρεψαν βραχυχρόνιες μισθώσεις τύπου Airbnb σε μακροχρόνιες δεν θα πληρώσουν ούτε ένα ευρώ φόρο για τα ενοίκια που θα έχουν εισπράξει το τελευταίο τρίμηνο του 2024.Η νέα ρύθμιση ορίζει ότι η απαλλαγή από το φόρο εισοδήματος επί των μισθωμάτων εφαρμόζεται για τους 36 πρώτους μήνες μετά από το μήνα, κατά τον οποίο συνάπτεται η σχετική σύμβαση μίσθωσης του ακίνητου.Τις λεπτομέρειες της νέας διάταξης με την οποία παρέχεται τριετής απαλλαγή από τον φόρο εισοδήματος επί των ενοικίων σε όσους ιδιοκτήτες ακινήτων, μέχρι τις 31 Δεκεμβρίου 2025, διαθέσουν κενές ή βραχυχρόνια εκμισθούμενες κατοικίες για μακροχρόνιες μισθώσεις τριετούς τουλάχιστον διάρκειας «φωτίζει» η ΠΟΜΙΔΑ.ΠροϋποθέσειςΗ ρύθμιση αφορά μισθώσεις που έχουν ημερομηνία υπογραφής από 8 Σεπτεμβρίου 2024 και έως και 31 Δεκεμβρίου 2025. Η φοροαπαλλαγή χάνεται οριστικά για τα μισθώματα από κατοικίες οι οποίες μέχρι 31 Δεκεμβρίου 2025 δεν θα έχουν συμπληρώσει την τριετία κενότητας ή την ετήσια διάθεση σε βραχυχρόνια μίσθωση.Η φοροαπαλλαγή επί των μισθωμάτων εφαρμόζεται για: – Κατοικίες επιφανείας κύριων χώρων έως 120 τ.μ. – Μίσθωση τριετούς διάρκειας για χρήση κατοικίας. – Επίσης θα πρέπει να αποδεικνύονται οι νόμιμες προϋποθέσεις μόνο από εμπρόθεσμες δηλώσεις πληροφοριακών στοιχείων μίσθωσης και φορολογίας εισοδήματος.Κάθε κενή κατοικία θα πρέπει επιπλέον: – Να έχει δηλωθεί στο έντυπο Ε2 της δήλωσης φορολογίας εισοδήματος ως ΚΕΝΟ ακίνητο ή – Να μην έχει δηλωθεί ως μισθωμένο ακίνητο ούτε ως κύρια ούτε δευτερεύουσα κατοικία του εκμισθωτή ούτε ως ιδιοχρησιμοποιούμενο ούτε δωρεάν παραχωρούμενο ακίνητο, στα έντυπα Ε1 και Ε2 της δήλωσης φορολογίας εισοδήματος των φορολογικών ετών 2022 και 2023 και για το έτος 2024, αν εκμισθωθεί το έτος 2025. – Να μην έχει υποβληθεί στην ΑΑΔΕ δήλωση πληροφοριακών στοιχείων άλλης μίσθωσης του ακινήτου κατά το έτος της μίσθωσης και μέχρι την έναρξή της.Κάθε κατοικία βραχυχρόνιας μίσθωσης που θα περάσει σε μακροχρόνια μίσθωση θα πρέπει επιπλέον: – Να έχει διατεθεί νόμιμα και αποκλειστικά για βραχυχρόνια μίσθωση κατά το φορολογικό έτος 2023, ή, κατά το φορολογικό έτος 2024 αν η μίσθωση καταρτιστεί κατά το 2025. – Να έχουν δηλωθεί στη φορολογική διοίκηση οι συναφθείσες βραχυχρόνιες μισθώσεις. – Να έχει υποβάλει δήλωση βραχυχρόνιας μίσθωσης κατά το έτος της μίσθωσης και μέχρι την έναρξή της.Η φοροαπαλλαγή παύει να ισχύει και χάνεται για τον ιδιοκτήτη-εκμισθωτή αν εντός των τριών ετών της διάρκειας της η κατοικία κενωθεί, δηλαδή αν παραμείνει κενή και χωρίς επόμενο ενοικιαστή, οπότε παύει να ισχύει από το φορολογικό έτος κατά το οποίο η κατοικία θα κενωθεί. Αν η κατοικία εντός των τριών ετών της διάρκειάς της διατεθεί για βραχυχρόνια μίσθωση, η απαλλαγή παύει να ισχύει αναδρομικά από το πρώτο έτος της μίσθωσης, οπότε θα τεθεί και θέμα αναδρομικής καταβολής φόρου εισοδήματος για όλα τα προηγουμένως εισπραχθέντα μισθώματα που είχαν απαλλαγεί από το φόρο εισοδήματος.Πηγή: ot.gr",https://www.tovima.gr/wp-content/uploads/2024/10/15/akinita.jpg,Οι προϋποθέσεις και οι διευκρινίσεις της ΠΟΜΙΔΑ για την απαλλαγή για τον φόρο στα ενοίκια.
https://www.tovima.gr/2024/11/26/society/giafka-sto-pagkrati-profylakistike-o-49xronos-enoikiastis-tis-apothikis/,,,,,,,,,
https://www.tovima.gr/2024/11/23/world/varkeloni-xiliades-anthropoi-diadilosan-gia-ta-akriva-enoikia/,Βαρκελώνη: Χιλιάδες άνθρωποι διαδήλωσαν για τα ακριβά ενοίκια,23-11-2024,23:56,Κόσμος,Newsroom,"Υψηλά ενοίκια και δυσκολίες στην εξεύρεση καταλύματος αντιμετωπίζουν οι κάτοικοι της Βαρκελώνης - Η τιμή των ενοικίων ανά τετραγωνικό μέτρο αυξήθηκε κατά 82% την τελευταία δεκαετία, ενώ οι μέσος μισθός μόνο κατά 17%.","Πολλές χιλιάδες άνθρωποι διαδήλωσαν σήμερα στη Βαρκελώνη, ανταποκρινόμενοι στο κάλεσμα ενώσεων και συλλόγων ενοικιαστών, για να ζητήσουν τη μείωση των ενοικίων αλλά και να καταγγείλουν τις δυσκολίες που αντιμετωπίζουν στην εξεύρεση καταλύματος στη δεύτερη μεγαλύτερη πόλη της Ισπανίας.Οι διαδηλωτές, που είχαν τη στήριξη κομμάτων της Αριστεράς και των συνδικάτων CCOO και UGT, συγκεντρώθηκαν αργά το απόγευμα στο κέντρο της Βαρκελώνης. Στην κορυφή της πορείας, ένα τεράστιο πανώ έγραφε το σύνθημα «Αξιοπρεπές κατάλυμα για όλους».«Σήμερα ξεκινά ένας νέος πολιτικός κύκλος για την κατοικία», είπε στους δημοσιογράφους η Κάρμε Αρκαράθο, η εκπρόσωπος του Συνδικάτου Καταλανών Ενοικιαστών, που συμμετείχε στην οργάνωση της κινητοποίησης. «Δεν είναι δυνατόν να έρχονται στις πόλεις μας επενδυτές και να παίζουν με τα διαμερίσματα σαν να είμαστε η Μονόπολη. Σήμερα, ήρθαμε να πούμε ότι αυτό τελείωσε», είπε απευθυνόμενη κυρίως «στους εισοδηματίες που μας κλέβουν τον μισό μισθό μας».Οι διαδηλωτές ζητούν να μειωθούν τα ενοίκια κατά 50%, να επιτρέπεται στους ενοικιαστές να υπογράφουν συμβόλαια επ’ αόριστον μίσθωσης κατοικίας και να απαγορευτούν οι «κερδοσκοπικές» πωλήσεις κατοικιών. Σε αντίθετη περίπτωση, απειλούν ότι θα προχωρήσουν σε «απεργία ενοικίων».Μια παρόμοια διαδήλωση είχε οργανωθεί στις 13 Οκτωβρίου στη Μαδρίτη.Σύμφωνα με την διαδικτυακή, κτηματομεσιτική πύλη Idealista, η τιμή των ενοικίων ανά τετραγωνικό μέτρο αυξήθηκε κατά 82% την τελευταία δεκαετία, ενώ οι μέσος μισθός μόνο κατά 17%, με βάση στοιχεία του Εθνικού Ινστιτούτου Στατιστικής (INE). Λόγω της κατάστασης, η κυβέρνηση ψήφισε στις αρχές του 2023 έναν νόμο που προβλέπει ότι θα αυξηθούν οι κατασκευές κοινωνικών κατοικιών και θα επιβάλλονται κυρώσεις στους ιδιοκτήτες που αφήνουν κενά τα διαμερίσματά τους. Όμως ο νόμος αυτός δεν κατάφερε να σταματήσει την αύξηση των ενοικίων, ιδίως στις μεγάλες πόλεις.Πηγή: ΑΠΕ-ΜΠΕ",https://www.tovima.gr/wp-content/uploads/2024/11/23/2024-11-23T193346Z_2000954519_RC25BBAH0LTR_RTRMADP_5_SPAIN-PROTEST-HOUSING.jpg,"Υψηλά ενοίκια και δυσκολίες στην εξεύρεση καταλύματος αντιμετωπίζουν οι κάτοικοι της Βαρκελώνης - Η τιμή των ενοικίων ανά τετραγωνικό μέτρο αυξήθηκε κατά 82% την τελευταία δεκαετία, ενώ οι μέσος μισθός μόνο κατά 17%."
https://www.tovima.gr/2024/11/20/finance/akinita-i-poli-me-ta-akrivotera-enoikia-katastimaton-ti-isxyei-stin-athina/,Ακίνητα: Η πόλη με τα ακριβότερα ενοίκια καταστημάτων – Τι ισχύει στην Αθήνα,20-11-2024,12:39,Οικονομία,Αλεξάνδρα Παπαδημητρίου,"Η πρώτη ευρωπαϊκή πόλη που βρίσκεται στην κορυφή του καταλόγου εδώ και 34 χρόνια - Ο ρόλος των luxury brands, τι συμβαίνει στην Αθήνα","Για πρώτη φορά η Via Monte Napoleone στο Μιλάνο πέρασε μπροστά από τη Νέα Υόρκη και το Λονδίνο ως ο ακριβότερος εμπορικός δρόμος στον κόσμο.Την ίδια ώρα η Αθήνα παραμένει σταθερά στη 15η θέση, με το ενοίκιο σε ετήσια βάση να αγγίζει τα 3.480 ευρώ.Γιατί ξεχώρισε το ΜιλάνοΤα υψηλότερα ενοίκια που μπορούν να χρεώνουν οι ιδιοκτήτες στους εμπόρους πολυτελών καταστημάτων στο συγκεκριμένο δρόμο, έχουν αυξηθεί κατά 11% μέσα σε ένα χρόνο φτάνοντας τα 20.000 ευρώ το τετραγωνικό μέτρο ετησίως, το υψηλότερο βασικό ενοίκιο για καταστήματα σε οποιονδήποτε από τους 138 παγκόσμιους προορισμούς λιανικής πώλησης που παρακολουθεί ο όμιλος ακινήτων Cushman & Wakefield.Είναι η πρώτη ευρωπαϊκή πόλη που βρίσκεται στην κορυφή του καταλόγου εδώ και 34 χρόνια.Η ιταλική πόλη επωφελείται από τα προγράμματα φοροαπαλλαγών που προσελκύουν τους υπερπλούσιους, την εισροή εύπορων τουριστών και τον έντονο ανταγωνισμό για προνομιακά ακίνητα μεταξύ των εμπορικών σημάτων πολυτελείας.Ο ρόλος των luxury brandsΕν τω μεταξύ, οι έμποροι πολυτελών ειδών λιανικής πώλησης έχουν εντείνει τον ανταγωνισμό για τους πιο επιθυμητούς προορισμούς – πληρώνοντας ολοένα και περισσότερα δολάρια για να αγοράσουν ή να νοικιάσουν χώρους λιανικής πώλησης.Χαρακτηριστική είναι η περίπτωση της Kering, του ομίλου πολυτελείας στον οποίο ανήκουν τα brands Gucci και Alexander McQueen, που πλήρωσε 1,3 δισ. ευρώ για να αποκτήσει τον Απρίλιο ένα κτίριο στη Via Monte Napoleone από την Blackstone, προχωρώντας στη μεγαλύτερη συμφωνία ακινήτων στην Ευρώπη εδώ και δύο χρόνια.Ο Thomas Casolo, επικεφαλής του τμήματος λιανικού εμπορίου για την Ιταλία της Cushman & Wakefield, δήλωσε ότι οι πολυτελείς μάρκες έχουν «επενδύσει πολλά χρήματα προκειμένου να έχουν την καλύτερη τοποθεσία. Το πρόβλημα έγκειται στο γεγονός ότι οι ευκαιρίες είναι σπάνιες».Τόσο η Chanel όσο και η Gucci έχουν ανοίξει νέες τοποθεσίες στη Via Monte Napoleone τον τελευταίο χρόνο.Τι έκαναν Νέα Υόρκη και ΛονδίνοΤα ενοίκια στην οδό αυξήθηκαν κατά 30% τα τελευταία δύο χρόνια, σύμφωνα με την Cushman & Wakefield, ενώ η Πέμπτη Λεωφόρος της Νέας Υόρκης -που προηγουμένως ήταν ο πιο ακριβός δρόμος- είδε την αύξηση των ενοικίων να παραμένει στάσιμη το 2024. Η Νέα Υόρκη ανέκαμψε γρήγορα από την πανδημία το 2022, αλλά έκτοτε αναπτύσσεται πιο αργά.Συγκριτικά πολύ μικρότερες από το Λονδίνο, το Παρίσι ή τη Νέα Υόρκη, οι προνομιακές θέσεις λιανικής πώλησης του Μιλάνου επικεντρώνονται σε μια ενιαία συνοικία γύρω από τη Via Monte Napoleone που περιλαμβάνει ελάχιστους δρόμους.«Νομίζω ότι ο λόγος που τα ενοίκια συνεχίζουν να αυξάνονται είναι ότι ο δρόμος είναι πολύ μικρός σε σύγκριση με την Πέμπτη Λεωφόρο, τα Ηλύσια Πεδία ή τη New Bond Street στο Λονδίνο», επισήμανε στους FT ο Casolo. «Το Μιλάνο έχει αναπτυχθεί πολύ και πολύ γρήγορα όσον αφορά τις επενδύσεις και τις διεθνείς μάρκες που θέλουν να ανοίξουν».Τι συμβαίνει στην ΑθήναΗ λίστα φέρνει στη 15η θέση την Αθήνα με την οδό Ερμού για ακόμη μια χρονιά, διατηρώντας την αμετάβλητη από το 2023, με 0% αύξηση το δωδεκάμηνο και το ενοίκιο να εκτιμάται σε 3.480 ευρώ ανά τετραγωνικό μέτρο ετησίως.Σύμφωνα με τα δεδομένα της Cushman & Wakefield Proprius για το πρώτο τρίμηνο του 2024,το prime rent στην Ερμού φτάνει τα 290 ευρώ/τ.μ. με prime yield στο 5,25% ετησίως. Ακολουθούν η Γλυφάδα και η οδός Τσιμισκή στη Θεσσαλονίκη με 150 ευρώ/τ.μ. (prime yield 6% και για τις δύο). Τη μεγαλύτερη άνοδο στο prime yield με 6,5% σημείωσαν Κηφισιά, Πειραιάς, Πάτρα και Ηράκλειο.Πάντως σύμφωνα με ανθρώπους της αγοράς στη λίστα των εμπορικότερων δρόμων με τα ενοίκια να παίρνουν την ανιούσα στο κέντρο της Αθηνάς, μπαίνουν ξανά η Σταδίου, η αρχή της Πανεπιστημίου, η Ομόνοια αλλά και η Πλάκα.Το Μιλάνο έχει τη δική του αξίαΙστορικά η αυστηρή οικονομική πρωτεύουσα της Ιταλίας, το Μιλάνο έχει πρόσφατα μετατραπεί σε δημοφιλή προορισμό για τους αφορολόγητους αγοραστές πολυτελών ειδών από χώρες εκτός της ΕΕ, τους παγκόσμιους επενδυτές και τις προσωπικότητες των τομέων της μόδας και των τεχνών.Το 2024 ήταν χρονιά ρεκόρ για τον τουρισμό σε ολόκληρη την περιοχή της Λομβαρδίας, η οποία περιλαμβάνει τη λίμνη Κόμο, με περισσότερες από 13 εκατ. αφίξεις τους πρώτους οκτώ μήνες του έτους.Το Μιλάνο, η πρωτεύουσα της περιφέρειας, είναι τώρα σε πορεία να ξεπεράσει το περσινό ρεκόρ των 8,5 εκατ. επισκεπτών.Αυτή η δημοτικότητα μεταξύ των υπερπλουσίων έχει ωθήσει τις τιμές των ακινήτων και των ξενοδοχείων προς τα πάνω. Η τάση αυτή έχει αντίκτυπο σε όλες τις προνομιούχες τοποθεσίες του ιστορικού κέντρου, όπου ο χώρος για αναπτύξεις είναι περιορισμένος.Πηγή: ot.gr",https://www.tovima.gr/wp-content/uploads/2024/11/20/milano.jpg,"Η πρώτη ευρωπαϊκή πόλη που βρίσκεται στην κορυφή του καταλόγου εδώ και 34 χρόνια - Ο ρόλος των luxury brands, τι συμβαίνει στην Αθήνα"
https://www.tovima.gr/2024/11/19/finance/enoikia-aplisiasta-ta-spitia-nea-ektokseysi-stis-times-to-2025-pinakes/,Ενοίκια: Απλησίαστα τα σπίτια – Νέα εκτόξευση στις τιμές το 2025 [πίνακες],19-11-2024,04:49,Οικονομία,Ανδρομάχη Παύλου,"Η μείωση της προσφοράς ακινήτων, κυρίως στις μεγάλες πόλεις όπως η Αθήνα και η Θεσσαλονίκη, εκτινάσσει τις τιμές στα ενοίκια - Πού θα φτάσουν οι τιμές το 2025 - Αναλυτές εκτιμούν","Σε νέα υψηλά εκτιμάται ότι θα φτάσουν οι τιμές στα ενοίκια το 2025. Η αύξηση αυτή οφείλεται κυρίως στην αυξημένη ζήτηση και την περιορισμένη προσφορά καθώς ένας μεγάλος αριθμός ιδιοκτητών ακινήτων έχει στραφεί στη βραχυχρόνια εκμίσθωση.Μεσίτες και ιδιοκτήτες ακινήτων, αν και βλέπουν να μπαίνει «φρένο» στις αυξήσεις, θεωρούν ότι αυτό απλά θα επιβραδύνει τις αυξήσεις και θα γίνει σταδιακά, ενώ οι τιμές θα συνεχίσουν να αυξάνονται και το επόμενο έτος.Όπως αναφέρει και η Τράπεζα της Ελλάδος (ΤτΕ) η όξυνση του προβλήματος του κόστους στέγασης είναι απόρροια της εκτεταμένης επενδυτικής εκμετάλλευσης της κατοικίας, της απόσυρσης από την αγορά ακινήτων που εξασφαλίζουν μη εξυπηρετούμενα δάνεια και προορίζονται για πλειστηριασμό καθώς και της υποτονικής δραστηριότητας στον κατασκευαστικό κλάδο για μακρά χρονική περίοδο, η οποία δεν έχει επιτρέψει την ομαλή αναπλήρωση του αποθέματος ακινήτων.Ράλι στις αγοραπωλησίες – Ποια ακίνητα γίνονται ανάρπαστα, η περιοχή-πρωταθλήτριαΟι τιμές στα ενοίκιαΣύμφωνα με στοιχεία της αγοράς ενοικίασης κατοικιών στην Ελλάδα, η μείωση της προσφοράς, κυρίως στις μεγάλες πόλεις όπως η Αθήνα και η Θεσσαλονίκη, εκτινάσσει τις τιμές, με τους ενοικιαστές να επιδίδονται σε «κυνήγι θησαυρού» για να βρουν στέγη.Συχνά αναγκάζονται να κάνουν εκπτώσεις στις απαιτήσεις τους, όπως για την παλαιότητα του ακινήτου, το είδος θέρμανσης ή την ύπαρξη πάρκινγκ.Από την άλλη, όσοι ήδη είναι ενοικιαστές, συχνά αποδέχονται τις αυξήσεις που ζητούν οι ιδιοκτήτες με τη λήξη του συμβολαίου τους, γνωρίζοντας ότι δύσκολα θα βρουν άλλο ακίνητο για ενοικίαση.Ο πρόεδρος της Πανελλήνιας Ομοσπονδίας Ιδιοκτητών Ακινήτων (ΠΟΜΙΔΑ) Στράτος Παραδιάς υποστηρίζει ότι τα ενοίκια θα μειωθούν μόνο εάν τα κλειστά ακίνητα βγουν στην αγορά, και για αυτό η πολιτεία πρέπει να δώσει κίνητρα στους ιδιοκτήτες να τα ανακαινίσουν ή να τα μετατρέψουν από βραχυχρόνια σε μακροχρόνια μίσθωση.Οσο δεν αυξάνεται η προσφορά, η ανισορροπία μεταξύ προσφοράς και ζήτησης θα διατηρεί τις τιμές υψηλές.Το νέο ψηφιακό εργαλείοΈνα νέο ψηφιακό εργαλείο που θα δίνει τη δυνατότητα στους πολίτες να βλέπουν τις πραγματικές τιμές των ακινήτων σε κάθε περιοχή της χώρας ετοιμάζουν τα υπουργεία Οικονομικών, Ψηφιακής Διακυβέρνησης και η Ανεξάρτητη Αρχή Δημοσίων Εσόδων (ΑΑΔΕ).Η ψηφιακή εφαρμογή η οποία θα αποτυπώνει την πραγµατική τιµή ενός ακινήτου θα ενεργοποιηθεί το 2025 και εκτιμάται ότι θα συμβάλλει στη διαφάνεια και αξιοπιστία στην αγορά ακινήτων αλλά και στη μείωση των τιμών.Σήμερα στην αγορά των ακινήτων επικρατούν πλασματικές τιμές, καθώς στις περισσότερες περιπτώσεις οι τιμές που αναγράφονται στα συμβόλαια αγοραπωλησίας ή μίσθωσης είναι χαμηλότερες σε σχέση με τις τιμές των αγγελιών και των μεσιτών.Το νέο σύστημα θα χρησιµοποιεί τεχνητή νοηµοσύνη για τη συλλογή και ανάλυση δεδοµένων από πολλαπλές πηγές, όπως συµβόλαια µεταβίβασης, αγγελίες πώλησης και στοιχεία από την Εφορία και το Κτηµατολόγιο. Με αυτόν τον τρόπο, οι πολίτες θα έχουν πρόσβαση σε µια ακριβή και επίκαιρη εικόνα για τις πραγµατικές τιµές των ακινήτων.Πηγή ΟΤ",https://www.tovima.gr/wp-content/uploads/2023/08/19/foititiki-stegi.jpg,"Η μείωση της προσφοράς ακινήτων, κυρίως στις μεγάλες πόλεις όπως η Αθήνα και η Θεσσαλονίκη, εκτινάσσει τις τιμές στα ενοίκια - Πού θα φτάσουν οι τιμές το 2025 - Αναλυτές εκτιμούν"
https://www.tovima.gr/2024/11/07/politics/o-15xonos-mitsotakis-oi-ipa-kai-oi-rokies-sto-enoikiasmeno-aytokinito/,,,,,,,,,
https://www.tovima.gr/2024/10/17/finance/enoikia-nees-ayksiseis-posa-dinoun-oi-ellines-sta-akinita-grafimata/,Ενοίκια: Νέες αυξήσεις – Πόσα δίνουν οι Ελληνες στα ακίνητα [γραφήματα],17-10-2024,14:13,Οικονομία,Ντίνος Σιωμόπουλος,"Σημαντικές αυξήσεις στα ενοίκια σημειώθηκαν μέσα σε έναν χρόνο - Τα ποσά που ξοδεύουν οι Έλληνες στα ακίνητα και οι τιμές σε Αττική, Θεσσαλονίκη και στην υπόλοιπη Ελλάδα.","Σημαντική αύξηση κατά 5,6% εμφανίζουν τα ενοίκια στα ακίνητα σε ολόκληρη την επικράτεια το 2024 σε σύγκριση με το 2023, γεγονός που αντανακλά τη γενικότερη τάση που συνεχίζει να παρουσιάζει η αγορά των ακινήτων τα τελευταία χρόνια. Η αύξηση αυτή οφείλεται κυρίως στην αυξημένη ζήτηση και την περιορισμένη προσφορά καθώς ένας μεγάλος αριθμός ιδιοκτητών ακινήτων έχει στραφεί στην βραχυχρόνια εκμίσθωση.Οι αυξήσεις των ενοικίων καταγράφονται μέσα από ολοκληρωμένες συναλλαγές που πραγματοποιήθηκαν από το μεγαλύτερο κτηματομεσιτικό δίκτυο της χώρας, της RE/MAX Ελλάς, με την Αττική να κρατάει τα ηνία των μεγαλύτερων αυξήσεων, ενώ εξίσου σημαντικές είναι οι μεταβολές στις τιμές τόσο στο νομό Θεσσαλονίκης όσο και στους τουριστικούς προορισμούς αλλά και τις υπόλοιπες περιοχές της Επικράτειας.Σύμφωνα με την RE/MAX Ελλάς, που αριθμεί στο σύνολο της χώρας 85 γραφεία με πάνω από 1.100 συμβούλους ακινήτων, από τις έως τώρα καταγεγραμμένες ολοκληρωμένες συναλλαγές στο δίκτυό της, παρατηρείται ότι τα μισθώματα κατοικιών στην Αττική αυξήθηκαν κατά 7,6% μέσα σε ένα χρόνο, ενώ στη Θεσσαλονίκη παρατηρήθηκε άνοδος των ενοικίων κατά 4,3% και στην περιφέρεια αύξηση 4,4%.Τα ενοίκια σε Αθήνα και ΘεσσαλονίκηΣτο Δήμο της Αθήνας το μέσο ενοίκιο διαμορφώνεται στα 8,80 ευρώ ανά τ.μ., στα Βόρεια Προάστια της Αττικής στα 9,6 ευρώ ανά τ.μ., στα Νότια Προάστια 10,10 ευρώ ανά τ.μ., στα Δυτικά Προάστια 6,80 ευρώ ανά τ.μ., στον Δήμο Πειραιά και τις όμορες περιοχές στα 7,20 ευρώ ανά τ.μ. και στο υπόλοιπο Αττικής στα 8,4 ευρώ ανά τετραγωνικό μέτρο. Στο σύνολο του νομού Αττικής η μέση τιμή διαμορφώνεται στα 8,5 ευρώ ανά τετραγωνικό μέτρο.Όσον αφορά τον Δήμο Θεσσαλονίκης, τα ενοίκια διαμορφώνονται κατά μέσο όρο σε 9,20 ευρώ ανά τετραγωνικό μέτρο. Στα  Βόρεια του νομού Θεσσαλονίκης οι τιμές κινούνται σε χαμηλότερα επίπεδα στα 7,10 ευρώ ανά τ.μ., ενώ ακόμη πιο χαμηλά είναι οι τιμές των ενοικίων στα Δυτικά με τη μέση τιμή να διαμορφώνεται, σύμφωνα με τα στοιχεία της RE/MAX Ελλάς, στα 5,70 ευρώ ανά τετραγωνικό μέτρο.Λίγο υψηλότερα διαμορφώνονται οι τιμές στα Ανατολικά του νομού όπου η μέση τιμή ενοικίασης κατοικίας ανέρχεται στα 6,90 ευρώ ανά τετραγωνικό μέτρο. Οσον αφορά στη μέση τιμή ολόκληρου του νομού Θεσσαλονίκης, αυτή διαμορφώνεται στα 7,20 ευρώ ανά τ.μ.Στις υπόλοιπες περιοχές της ελληνικής επικράτειας η μέση τιμή ενοικίασης ανέρχεται σε 7,10 ευρώ ανά τετραγωνικό μέτρο.Τα ενοίκια στο σύνολο της επικράτειαςΑπό την άλλη, στο σύνολο της επικράτειας, σύμφωνα με την έρευνα της RE/MAX Ελλάς, οι ενοικιαστές δείχνουν προτίμηση σε ακίνητα ηλικίας 20 ετών και άνω. Ειδικότερα, στην Αττική, οι περισσότεροι ενοικιαστές επιλέγουν ακίνητα με εμβαδόν από 76 έως 150 τ.μ., ενώ στη Θεσσαλονίκη η προτίμηση αφορά κυρίως ακίνητα έως 75 τετραγωνικά μέτρα. Στην υπόλοιπη Ελλάδα, οι ενοικιαστές δείχνουν προτίμηση κυρίως σε ακίνητα μικρότερης επιφάνειας, εμβαδού έως 50 τετραγωνικά μέτρα.Επίσης, από τα στοιχεία των 85 κτηματομεσιτικών γραφείων της RE/MAX Ελλάς, προκύπτει ότι οι τιμές των ενοικίων επηρεάζονται σημαντικά από ποιοτικούς παράγοντες, όπως είναι η εγγύτητα του ακινήτου σε μέσα μαζικής μεταφοράς, η ύπαρξη ασανσέρ, η ανακαίνιση που έχει υποστεί αλλά και άλλες παροχές. Αυτοί οι παράγοντες παίζουν καθοριστικό ρόλο στη διαμόρφωση των τιμών, καθώς οι ενοικιαστές είναι διατεθειμένοι να πληρώσουν υψηλότερα ενοίκια για ακίνητα που προσφέρουν περισσότερες ανέσεις και καλύτερη πρόσβαση σε υπηρεσίες.ΑττικήΣτην Αττική, το 2024, οι ενοικιαστές έκαναν στροφή σε μεγαλύτερης επιφάνειας ακίνητα με τους 57 στους 100 ενοικιαστές να δείχνουν προτίμηση σε ακίνητα από 76 έως 150 τετραγωνικά μέτρα.Συγκεκριμένα, στα Δυτικά και Βόρεια προάστια, καθώς και στον Πειραιά, επιλέχθηκαν ακίνητα από 76 τ.μ και άνω. Στα Νότια προάστια, με κυρίαρχη περιοχή τη Γλυφάδα, οι ενοικαστές προτίμησαν ακίνητα άνω των 150 τετραγωνικών μέτρων.Αναφορικά με την παλαιότητα, στο κέντρο, σε όλα τα προάστια της Αθήνας και στον Πειραιά, το 75% των ακινήτων που ενοικιάστηκαν ήταν 20 ετών και άνω, ενώ μόλις οι 3 στους 100 ενοικιαστές επέλεξαν νεόδμητα ακίνητα κάτω των 5 ετών.Όσον αφορά  στα ποιοτικά χαρακτηριστικά που αναζητούν οι ενοικιαστές στην Αττική, το βασικότερο κριτήριο επιλογής είναι τα ακίνητα να μην είναι επιπλωμένα και να διαθέτουν οπωσδήποτε ασανσέρ. Επίσης, 88 στους 100 ενοικιαστές επέλεξαν να βρίσκονται κοντά στα μέσα μαζικής μεταφοράς, ενώ για το 50% των ενοικιαστών δεν είναι προαπαιτούμενα τα νέα κουφώματα και ο τύπος της θέρμανσης.ΘεσσαλονίκηΣτη Θεσσαλονίκη, αναφορικά με την επιφάνεια των ακινήτων, οι προτιμήσεις των ενοικιαστών διαφοροποιούνται συγκριτικά με αυτές στην Αττική. Οι 65 από τους 100 ενοικιαστές μίσθωσαν μικρότερης επιφάνειας ακίνητα έως 75 τετραγωνικά μέτρα. Πιο συγκεκριμένα, στο κέντρο της πόλης, τα ακίνητα που μισθώθηκαν ήταν έως 50 τ.μ. και στη Δυτική Θεσσαλονίκη έφτασαν και τα 100 τετραγωνικά μέτρα. Στην ανατολική πλευρά, ως επί το πλείστον, προτιμήθηκαν μεγαλύτερης επιφάνειας ακίνητα από 101 έως 150 τετραγωνικά μέτρα. Ομοίως με την Αττική, σχεδόν το 90% των ενοικιαστών προτίμησε ακίνητα 20 ετών και άνω σε όλες τις περιοχές της πόλης. Ενοικιάσεις νεόδμητων ακινήτων έως 5 ετών σημειώθηκαν  στην Ανατολική πλευρά της πόλης και κυρίως στις περιοχές : Αγ. Ιωάννης, Θέρμη και Πυλαία.Αναφορικά με τα ποιοτικά χαρακτηριστικά των ακινήτων στη Θεσσαλονίκη, όλοι οι ενοικιαστές έθεσαν ως βασικά κριτήρια την ανακαίνιση του ακινήτου, την ύπαρξη ασανσέρ, καθώς και το ακίνητο να μην είναι επιπλωμένο. Το  75% των ενοικιαστών εξέφρασε την επιθυμία για κατοικίες που προσφέρουν θέρμανση με φυσικό αέριο, νέα κουφώματα αλουμινίου και διαθέσιμο χώρο στάθμευσης. Οι προτιμήσεις αυτές σχετίζονται με την ανάγκη για χαμηλότερα έξοδα θέρμανσης αλλά και άνεση στην καθημερινότητα. Επιπλέον, παρατηρήθηκε ότι για τους μισούς, η εγγύτητα του ακινήτου σε μέσα μαζικής μεταφοράς δεν αποτελεί απαραίτητη προϋπόθεση.ΠεριφέρειαΣτην περιφέρεια, οι ενοικιαστές δείχνουν ιδιαίτερο ενδιαφέρον για γκαρσονιέρες έως 50 τ.μ., με το 46% αυτών να προτιμά τέτοιου τύπου ακίνητα. Η ζήτηση για μικρά διαμερίσματα είναι ιδιαίτερα έντονη σε περιοχές όπως ο Βόλος, το Ρέθυμνο, η Λάρισα, το Ηράκλειο και η Καρδίτσα. Παράλληλα, ακίνητα με εμβαδόν από 51 έως 75 τ.μ. επιλέγονται κυρίως σε περιοχές όπως η Καβάλα, η Δράμα, οι Σέρρες και η Αλεξανδρούπολη. Η διαφοροποίηση στη ζήτηση ανάλογα με την περιοχή αναδεικνύει τις τοπικές ιδιαιτερότητες και τις διαφορετικές προτεραιότητες των ενοικιαστών στην περιφέρεια.Οι ενοικιαστές κατοικιών στην περιφέρεια, ομοίως όπως στη Θεσσαλονίκη και την Αττική, δείχνουν την προτίμησή τους σε ακίνητα 20ετίας και άνω. Συγκεκριμένα, το ποσοστό των ενοικιαστών που επιλέγουν τέτοια ακίνητα είναι 58%, υποδεικνύοντας μια σταθερή τάση προς παλαιότερα ακίνητα. Αναφορικά με τα ποιοτικά χαρακτηριστικά των ακινήτων, για τους 84 στους 100 ενοικιαστές βασικό κριτήριο είναι να υπάρχει ασανσέρ και για περισσότερους από 70 στους 100 να είναι ανακαινισμένο με νέα κουφώματα αλουμινίου. Αντίθετα, χαρακτηριστικά όπως ο τύπος της θέρμανσης δεν απασχολούν ιδιαίτερα τους ενοικιαστές, καθώς φαίνεται να επικεντρώνονται  περισσότερο σε άλλες ανέσεις και αναβαθμίσεις.Πηγή: ot.gr",https://www.tovima.gr/wp-content/uploads/2024/02/07/akinita.jpg,"Σημαντικές αυξήσεις στα ενοίκια σημειώθηκαν μέσα σε έναν χρόνο - Τα ποσά που ξοδεύουν οι Έλληνες στα ακίνητα και οι τιμές σε Αττική, Θεσσαλονίκη και στην υπόλοιπη Ελλάδα."
https://www.tovima.gr/2024/10/10/market/value-for-money-epiloges-enoikiasis-gia-oikogeneies-sta-dytika-tis-athinas/,Value for money επιλογές ενοικίασης για οικογένειες στα δυτικά της Αθήνας,10-10-2024,14:40,Τα Νέα της Αγοράς,Newsroom,Νέες περιοχές μας προσκαλούν να τις γνωρίσουμε γιατί έχουν πολλά να μας πουν,"Οι πόλεις είναι ζωντανοί οργανισμοί που συνεχώς αλλάζουν και μας προ(σ)καλούν να τις ανακαλύψουμε. Περιοχές που κάποτε έμπαιναν δύσκολα στο χάρτη των οικογενειών, πλέον πρωταγωνιστούν στις αναζητήσεις γιατί όπως και να το κάνεις, το value for money βρίσκεται στα προαπαιτούμενα πλέον για την εύρεση σπιτιού.Τι κάνει θελκτικό ένα σπίτι για μία οικογένεια; Πέρα από τα χαρακτηριστικά του ίδιου του σπιτιού (μέγεθος, ανέσεις κλπ.), πολύ σημαντικά είναι η παρουσία πάρκων και ελεύθερων χώρων για τα παιδιά, περατζάδες για να βολτάρει η οικογένεια, μέρη για ένα καφέ και ένα φαγητό σε μία κυριακάτικη έξοδο.Όλα αυτά λοιπόν υπάρχουν σε ποικιλία στα δυτικά προάστια της Αθήνας, που με την αυθεντικότητα και τις προτάσεις τους, κερδίζουν συνεχώς έδαφος στις προτιμήσεις του κοινού. Το Μετρό μάλιστα που εξυπηρετεί όλες αυτές τις περιοχές, έχει κάνει τη μετακίνηση ακόμα πιο εύκολη, προς πάσα κατεύθυνση. Λαμβάνοντας μάλιστα υπόψη και την ακρίβεια στο κόστος ζωής, δεν μπορεί να περάσει απαρατήρητο το γεγονός ότι οι τιμές εκεί κρατάνε σε φυσιολογικά επίπεδα, όπως παρατηρήσαμε κάνοντας μία ηλεκτρονική έρευνα αγοράς από τον δημοφιλή στο χώρο Spitogatos.Oι προτάσεις δυτικά του κέντρου της Αθήνας, καθώς και παραπλεύρως του Πειραιά, έχουν πολλά να προσφέρουν και για όσους δεν γνωρίζουν έφτασε η ώρα να τα επισκεφτούν και να δουν ιδίοις όμμασι όλες αυτές τις γειτονιές που μπορούν να φιλοξενήσουν εφεξής την καθημερινότητα τους.Για να πάρετε μία ιδέα, σκεφτείτε ότι στο Χαϊδάρι υπάρχει ο μεγαλύτερος Βοτανικός Κήπος της Νοτιοανατολικής Μεσογείου, ένα πραγματικό κόσμημα για την πόλη μας. Ο λεγόμενος Διομήδειος Βοτανικός Κήπος καλύπτει έκταση 1860 στρεμμάτων, φιλοξενεί περισσότερα από 4.000 είδη φυτών από όλο τον κόσμο και συν τοις άλλοις διαθέτει χώρο για πικνίκ και κούνιες. Σε αυτήν την περιοχή, όπου η μέση τιμή ενοικίασης κατοικίας κυμαίνεται στα  8,6 ευρώ/τ.μ., βρίσκεται και το Πάρκο Ιστορικής Μνήμης και Περιβαλλοντικής Ευαισθητοποίησης, περίπου 40 στρεμμάτων (με προγραμματισμένη επέκταση επιπλέον 25 στρεμμάτων) με πολύ πράσινο και εγκαταστάσεις αναψυχής για όλη την οικογένεια όπως ανοικτό θέατρο, αθλητικές εγκαταστάσεις, όπως και διαδρομές περιπάτου για όλη την οικογένεια.Το Χαϊδάρι πέρα από αυτούς τους τεράστιους πράσινους πνεύμονες, διαθέτει και πολύ ωραίες περιοχές όπως το Παλατάκι με τα πολύ όμορφα μαγαζιά. Και μιας και λέμε για μαγαζιά ας πάμε παραδίπλα μία επίσκεψη στο Αιγάλεω.Στην πόλη που ξεκινά από το Α και τελειώνει στο Ω, επίσης γνωστή ως «Αιγάλεω Σίτι» (ονοματοδοσία από τον μεγάλο Αιγαλιώτη Γιώργο Ζαμπέτα) η μέση ζητούμενη τιμή ενοικίασης κατοικίας ανέρχεται στα 9,4 ευρώ/τ.μ. Την πάλαι ποτέ πρωτεύουσα της Δυτικής Αττικής διασχίζουν πέντε μεγάλες οδικές αρτηρίες (οι Λεωφόροι Κηφισσού, Αθηνών, Θηβών, Πέτρου Ράλλη και Ιερά Οδός), ενώ εξυπηρετείται και από τη γραμμή 3 του Μετρό με 2 στάσεις (Σταθμός Αιγάλεω και Σταθμός Αγία Μαρίνα, που βρίσκεται κοντά στο σημείο όπου συναντώνται τρεις δήμοι: Αιγάλεω, Χαϊδάρι και Αγία Βαρβάρα). Η περιοχή κατοικήθηκε μαζικά από Μικρασιάτες πρόσφυγες, ενώ σήμερα έχει γίνει ένα μελίσσι από κόσμο όλων των ηλικιών, καθότι φιλοξενεί και το Πανεπιστήμιο Δυτικής Αττικής. Σημεία κατατεθέν της περιοχής ο ναός Υψώσεως Τιμίου Σταυρού με τη μεγάλη πλατεία του, όπως και η καμινάδα του εργοστασίου πυρίτιδας όπου τώρα βρίσκεται το Δημοτικό Άλσος Αιγάλεω (Μπαρουτάδικο) που ξεπερνά σε έκταση τα 134 στρέμματα!Αν κάτι χαρακτηρίζει το Αιγάλεω είναι η αίσθηση της γειτονιάς και τα πολλά στέκια για όλα τα γούστα. Στην περιοχή επίσης θα βρείτε και το Μουσείο Μικρασιατικού Πολιτισμού, το Ελληνικό Μουσείο Πληροφορικής, όπως και το Ιστορικό Λαογραφικό Οικομουσείο.Δημοτικό Άλσος διαθέτει και το Περιστέρι και αν αποφασίσετε να μείνετε εκεί, θα βρείτε μία όαση πρασίνου 60 στρεμμάτων με καφέ, παιδικές χαρές, υπαίθρια όργανα γυμναστικής, ποδηλατοδρόμιο, παγκάκια για ξεκούραση από τα όμορφα μονοπάτια και ένα σημείο συνάντησης για την παρέα και τα παιδιά σας. Εκεί φιλοξενούνται εκθέσεις και συναυλίες αφού διαθέτει δύο θέατρα στα οποία λαμβάνουν χώρα διάφορες πολιτιστικές δράσεις των φορέων της πόλης.Η πόλη αυτή, με μέση τιμή ενοικίασης κατοικίας τα  8,1 ευρώ/τ.μ., έχει πολλούς λόγους ακόμα για να την επιλέξετε: έχει πεζοδρόμους και πλατείες για να βγείτε τις βόλτες σας όπως τον διάσημο δρόμο της Αιμιλίου Βεάκη που σφύζει καθημερινά από ζωή ή την πλατεία Δημαρχείου με τον μοναδικό κινηματογράφο της περιοχής «Φοίβο».Στα σύνορα του Περιστερίου θα βρούμε την Πετρούπολη, στις παρυφές του Ποικίλου Όρους και με θέα όλη την πρωτεύουσα. Εκεί η μέση ζητούμενη τιμή ενοικίασης φτάνει τα  7,6 ευρώ/τ.μ., προσφέροντας τα πάντα: σχολεία, εμπορικά καταστήματα, καφετέριες, εστιατόρια και νυχτερινά μαγαζιά. Στις πλατείες και στα πάρκα θα συναντήσετε οικογένειες να κάνουν τις βόλτες τους, ενώ υπάρχει και ανοιχτό κολυμβητήριο για τους λάτρεις του υγρού αθλητισμού. Στην Πετρούπολη δραστηριοποιούνται δεκάδες πολιτιστικοί και αθλητικοί σύλλογοι (από ομαδικά αθλήματα μέχρι ενόργανη και… σκάκι!) που πολύ συχνά πραγματοποιούν διάφορες εκδηλώσεις. Οι περισσότεροι εξ ημών γνωρίζουμε βέβαια το θέατρο Πέτρας που φιλοξενεί κάθε καλοκαίρι το Διεθνές Φεστιβάλ Πέτρας στο πλαίσιο του οποίου διοργανώνονται συναυλίες, θεατρικές παραστάσεις και πολλά ακόμη δρώμενα. Στο Άλσος Αγίου Δημητρίου, έναν κατάφυτο λοφίσκο, μπορείτε να πάτε για περπάτημα, να απολαύσετε ένα πικνίκ στους ξύλινους πάγκους και κάτω από τα δένδρα, να κάνετε βόλτες με το τετράποδό σας, όπως και να τρέξετε δύο μεγάλες διαδρομές για την προπόνησή σας. Είναι πολλά άλλωστε τα running events της πόλης μέσα στον χρόνο. Στο κυλικείο του Ποικίλου Όρους θα βρείτε επίσης αθλητικές εγκαταστάσεις (μέχρι και για skate), ενώ αν είστε φαν των αγώνων, τα βράδια υπάρχουν και γιγαντοοθόνες που μπορείτε να τους απολαύσετε.Δυτικά και προς τον Πειραιά, θα βρούμε περιοχές που μπορεί να είναι λιγότερο γνωστές αλλά που προσφέρουν όλα όσα έχει ανάγκη μία σύγχρονη οικογένεια, όπως για παράδειγμα είναι ο Κορυδαλλός. Γνωρίζετε ότι υπάρχει ένα σύγχρονο βιοκλιματικό πάρκο πρασίνου και αναψυχής 10 στρεμμάτων; Ο Κορυδαλλός, όπου η μέση ζητούμενη τιμή ενοικίασης κατοικιών κυμαίνεται στα 7,9 ευρώ/τ.μ., είναι μία ζωντανή πόλη με πολλές αθλητικές εγκαταστάσεις (από ποδόσφαιρο μέχρι μπιτς βόλεϊ και κλειστό δημοτικό γυμναστήριο), εμπορική κίνηση και φυσικά πλατείες, όπως η πλατεία Ελευθερίας που έχει στάση Μετρό, με all day μαγαζιά και μερικά από τα καλύτερα παραδοσιακά σουβλατζίδικα της πρωτεύουσας.Και αφού ήρθαμε στην ευρύτερη περιοχή του Πειραιά, δεν γίνεται να μην αναφέρουμε τη Νίκαια. Κάποιοι τη γνωρίζουν ως Κοκκινιά και όλοι μας για τη φημισμένη πλατεία του Αγίου Γεωργίου που τη βρίσκεις περπατώντας τον πεζόδρομο του Αγίου Νικολάου, εκεί που βρίσκεται και η στάση του Μετρό. Εξαιρετικά μεζεδοπωλεία με παρεΐστικη ατμόσφαιρα, παραδοσιακά μαγαζάκια με κάθε λογής εδέσματα, μικρασιάτικα γλυκά και σιροπιαστά, που θα κάνουν τον ουρανίσκο σας να τραγουδάει. Η περιοχή έχει τόσες επιλογές για διασκέδαση αλλά και πολιτιστικά μέρη που θα θέλετε να πάτε πολλές φορές. Μήπως να βλέπατε κάποιο σπίτι εκεί κοντά στην πλατεία Νεράιδας; Ναι, υπάρχει τέτοια πλατεία και διαθέτει παιδική χαρά, πράσινο και ένα όμορφο περιβάλλον που θα σας κερδίσει. Προς κάθε ενδιαφερόμενο η μέση ζητούμενη τιμή ενοικίασης  κατοικίας στη Νίκαια φτάνει τα 8,1 ευρώ/τ.μ.Αν σας ενδιαφέρει η περιοχή, υπάρχει και το Κερατσίνι. Μία περιοχή όχι και τόσο γνώριμη στους περισσότερους Αθηναίους, που ενώ έχει αυτόν τον πειραιώτικο αέρα, δεν έχει την αστική δόμηση του Πειραιά αλλά ένα δικό του χαρακτήρα. Εκεί, οι περισσότεροι κάτοικοι υπήρξαν ναυτικοί ή σχετίζονται κάπως με τη θάλασσα που είναι και το στοιχείο που τους δένει όλους. Αν είστε λάτρης λοιπόν της θάλασσας, της περιπέτειας και των ιστοριών, τότε αυτό είναι το μέρος για να ζήσετε. Εκεί, περπατώντας όλο και κάποιο ταβερνάκι θα βρίσκεται κοντά σας για να γίνει το νέο σας στέκι.Στις συνοικίες της περιοχής, όπως οι Ευγένεια, Αμφιάλη, Ταμπούρια και Χαραυγή θα βρείτε μικρά γευστικά διαμαντάκια για την παρέα και την οικογένεια. Είναι άλλωστε το καλύτερο φινάλε μετά από μία βόλτα στο πάρκο Σελεπίτσαρι των 43 στρεμμάτων, με τις λίμνες, τις κούνιες, τα μονοπάτια, το θερινό κινηματογράφο «Αλέκος Χρυσοστομίδης» και το γρασίδι για όσους αρέσκονται στην υπαίθρια γυμναστική.Σε αυτό το σημείο να μιλήσουμε για το στολίδι της περιοχής που είναι ο Πολυχώρος Λιπασμάτων, μία τεράστια έκταση 86 στρεμμάτων δίπλα στη θάλασσα, με θέα σε Σαλαμίνα και Ψυττάλεια και με δωρεάν πάρκινγκ. Ιδανικό για βόλτα, ποδηλατάδα, πικνίκ, ένας προορισμός που διαθέτει μέρη για να φάτε ή να πιείτε κάτι και ένα μοναδικό Φεστιβάλ στη Θάλασσα που φιλοξενεί αγαπημένους καλλιτέχνες κάθε χρόνο όπως και θεατρικές παραστάσεις.Όπως βλέπετε, τα δυτικά προάστια της πόλης, όπως και τα προάστια του Πειραιά, έχουν πολλά να δώσουν σε όποιους αποφασίσουν να μετοικίσουν εκεί. Πιο γνήσια, πιο φιλικά προς τον άνθρωπο και την οικογένεια, έχουν αμέτρητους προορισμούς για βόλτες, δραστηριότητες και ψυχαγωγία για όλη την οικογένεια. Αυτό σε συνδυασμό με τα σπίτια προς ενοικίαση σε πιο προσιτές τιμές, προσφέρουν οικονομικές επιλογές στους υποψήφιους ενοικιαστές γεγονός που τα κάνει ιδιαίτερα ανταγωνιστικά. Εσείς, δεν έχετε παρά να επισκεφτείτε τον Σπιτόγατο και να πάρετε μία γεύση από ό,τι παίζει αυτήν την στιγμή στην αγορά και θα με θυμηθείτε.",https://www.tovima.gr/wp-content/uploads/2024/10/09/shutterstock_1162804096.jpg,Νέες περιοχές μας προσκαλούν να τις γνωρίσουμε γιατί έχουν πολλά να μας πουν
https://www.tovima.gr/2024/10/07/finance/enoikia-sta-ypsi-oi-times-oi-pio-akrives-kai-fthines-perioxes-stin-athina/,Ενοίκια: Στα ύψη οι τιμές – Οι πιο ακριβές και φθηνές περιοχές στην Αθήνα,07-10-2024,13:52,Οικονομία,Ανδρομάχη Παύλου,Κατακόρυφα ανέβηκαν οι τιμές στα ενοίκια - Οι φθηνότερες και οι ακριβότερες περιοχές για να μείνουμε.,"Με εντατικούς ρυθμούς αυξάνονται οι τιμές στα ενοίκια τα τελευταία χρόνια, προκαλώντας έντονη πίεση στα νοικοκυριά.Αναλυτές εκτιμούν ότι οι τιμές των ενοικίων στη χώρα μας αναμένεται να συνεχίσουν να αυξάνονται, αν και όχι με την ίδια ένταση που παρατηρείται σε άλλες χώρες.Σύμφωνα με τα στοιχεία του δείκτη τιμών SPI της Spitogatos οι μεγαλύτερες αυξήσεις μέσης ζητούμενης τιμής ενοικίασης το τρίτο τρίμηνο σημειώθηκαν στο Νέο Φάληρο (31,4%), στον Αγιο Στέφανο (24,9%), στην περιοχή Πειραϊκή – Χατζηκυριάκειο (23,3%), στη Βάρη – Βάρκιζα (23,0%) και στον Μαραθώνα (22,2%).Όσον αφορά τις ακριβότερες περιοχές, αυτές είναι τα νότια προάστια της Αττικής, οι Κυκλάδες, τα βόρεια προάστια, το κέντρο της Αθήνας και ο Πειραιάς.Οι τιμές στα ενοίκιαΑνάμεσα στις ακριβότερες περιοχές για ενοικίαση κατοικίας βρίσκεται και η Χαλκιδική, όπου οι τιμές της βραχυχρόνιας μίσθωσης συνεχίζουν να ασκούν ανοδικές πιέσεις στις τιμές ενοικίων.Πώς διαμορφώνονται οι τιμές στην ΑττικήΣυνολικά, οι μεγαλύτερες ανατιμήσεις μεταξύ των ευρύτερων περιοχών της Αττικής παρατηρούνται και αυτό τρίμηνο στον Πειραιά (9,7%) και τα Ανατολικά Προάστια (9,6%), με τον ρυθμό αύξησης των τιμών να είναι ελαφρώς ηπιότερος σε σύγκριση με τα διψήφια ποσοστά που καταγράφονταν μέχρι τώρα.Αυξημένες κατά 8,6% είναι οι τιμές στις, έτσι κι αλλιώς, ακριβές περιοχές των Νοτίων Προαστίων, όπου η μέση τιμή έχει «σκαρφαλώσει» στα 12,8 ευρώ το τ.μ. ενώ μικρότερη ποσοστιαία αύξηση (4,9%) παρατηρείται στα Βόρεια Προάστια, με τα ενοίκια πάντως στα 11,3 ευρώ το τμ.Η ανοδική πορεία των τιμών συνεχίστηκε και στο κέντρο της Αθήνας με το μέσο ενοίκιο να διαμορφώνεται στα 10,71 ευρώ το τ.μ, αυξημένο κατά 7,1% σε σχέση με πέρσι. Στη Βουλιαγμένη, που είναι η ακριβότερη περιοχή, η μέση ζητούμενη τιμή ενοικίασης αγγίζει τα 20 ευρώ/τ.μ., ενώ ακολουθούν κατά σειρά το Κολωνάκι με 16,7 ευρώ/τ.μ., η Γλυφάδα με 16,5 ευρώ/τ.μ., το Παλαιό Ψυχικό με 16 ευρώ/τ.μ. και η Βούλα με 15,7 ευρώ/τ.μ. Πιο προσιτή συνοικία της Αττικής για να νοικιάσει κανείς σπίτι, σύμφωνα με τα ίδια στοιχεία είναι  το Πέραμα. Η μέση ζητούμενη τιμή φτάνει τα 6,7 ευρώ ανά τ.μ. κάτι που σημαίνει ότι για ένα σπίτι 80 τμ. το κόστος μίσθωσης φτάνει τα 536 ευρώ τον μήνα.Μετά το Πέραμα ακολουθούν οι Αχαρνές με 7,1 ευρώ/τ.μ., το Καματερό και οι Αγιοι Ανάργυροι με 7,1 ευρώ/τ.μ. και το Κρυονέρι με 7,3 ευρώ/τ.μ. Την ίδια στιγμή, σύμφωνα με τα στοιχεία της Eurostat, παρά τις υψηλές τιμές που καταγράφονται στις τιμές των ενοικίων στη χώρα μας, αυτά εξακολουθούν να απέχουν ακόμα αρκετά από τα υψηλά επίπεδα που είχαν καταγραφεί το 2010.Συγκρίνοντας το δεύτερο τρίμηνο του 2024 με το 2010, μεταξύ των χωρών της ΕΕ  τα ενοίκια αυξήθηκαν σε 26 χώρες της ΕΕ, με τις υψηλότερες αυξήσεις να καταγράφονται στην Εσθονία (+203%), στη Λιθουανία (+178%), στην Ιρλανδία (+106%) και στην Ουγγαρία (+104%). Η μόνη μείωση στις τιμές των ενοικίων σημειώθηκε στην Ελλάδα (-18%).Πηγή: ot.gr",https://www.tovima.gr/wp-content/uploads/2023/05/10/akinita.jpg,Κατακόρυφα ανέβηκαν οι τιμές στα ενοίκια - Οι φθηνότερες και οι ακριβότερες περιοχές για να μείνουμε.
https://www.tovima.gr/2024/09/30/finance/ste-kamia-apozimiosi-apo-to-dimosio-se-idioktites-akiniton-pou-meiosan-enoikia-epi-covid/,ΣτΕ: Καμία αποζημίωση από το Δημόσιο σε ιδιοκτήτες ακινήτων που μείωσαν ενοίκια επί Covid,30-09-2024,18:09,Οικονομία,Newsroom,Τα αιτήματα εταιριών και ιδιωτών ιδιοκτητών ακινήτων κατά την προσφυγή τους στο ΣτΕ - Γιατί απορρίφθηκαν οι αιτήσεις τους για αποζημίωση.,"Σύμφωνα με απόφαση του Συμβουλίου της Επικρατείας, το Δημόσιο δεν υποχρεούται να αποζημιώσει τις εταιρείες ιδιοκτήτριες ακινήτων, αλλά και τους ιδιώτες ιδιοκτήτες ακινήτων, με τα ποσά που μείωσαν (από 40% έως 100%) τα ενοίκια των καταστημάτων και των κατοικιών τους, το διάστημα της κυριαρχίας του κορονοϊού.Ειδικότερα, στο ΣτΕ είχαν προσφύγει 10 εταιρείες, οι οποίες μισθώνουν τα ακίνητά τους και ζητούσαν να τους αναγνωρίσουν ότι το Δημόσιο οφείλει στις εταιρείες, ως ιδιοκτήτριες ακινήτων, οι οποίες εκμισθώνουν  επαγγελματικούς χώρους σε τρίτους (καταστήματα, κλπ), αλλά και σε ιδιώτες που εκμισθώνουν διαμερίσματα και άλλα ακίνητα, να καταβάλει τα ποσά των ενοικίων που απώλεσαν λόγω εφαρμογής του μέτρου της υποχρεωτικής μείωσης ενοικίων σε ποσοστό 40%, από τον Μάρτιο έως τον Δεκέμβριο του 2020 και 100% από τον Ιανουάριο έως τον Μάρτιο του 2021. Ακόμη, 96 ιδιοκτήτες κατοικιών είχαν κάνει παρέμβαση στο ΣτΕ υπέρ των θέσεων των 10 εταιρειών.Παράλληλα, όλοι (και οι 106) ζητούσαν να καταβληθεί στον καθένα και το ποσό των 1.000 ευρώ για την ηθική βλάβη που υπέστησαν από την μείωση των ενοικίων.Η επταμελής σύνθεσης του Α΄ Τμήματος του ΣτΕ (πιλοτική απόφαση), με πρόεδρο την αντιπρόεδρο Σπυριδούλα Χρυσικοπούλου και εισηγητή τον σύμβουλο Επικρατείας  Χρήστο Λιάκουρα, απέρριψε ως αβάσιμους όλους τους ισχυρισμούς των προσφευγόντων.Ειδικότερα, το ΣτΕ απέρριψε τις αιτήσεις ακύρωσης των προσφευγόντων, κρίνοντας ότι οι ιδιοκτήτες ακινήτων, μέσω των Διοικητικών Δικαστηρίων, δεν θεμελιώνουν δικαίωμα καταβολής αποζημίωσης σύμφωνα με το άρθρο 105 Εισαγωγικού Νόμου του Αστικού Κώδικα (ΕισΝΑΚ).Αναλυτικότερα, η απόφαση αναφέρει ότι «η αξίωση κατά του Δημοσίου για την αποκατάσταση της ζημίας (περιουσιακής και μη περιουσιακής – ηθικής βλάβης) την οποία οι εταιρείες έχουν υποστεί, κατά τους ισχυρισμούς τους, από νομοθέτηση, κατά παράβαση διατάξεων υπέρτερης τυπικής ισχύος, δεν μπορεί να θεμελιωθεί στο άρθρο 105 του ΕισΝΑΚ».Πάντως, το 2021 στις εταιρείες ιδιοκτήτες ακινήτων επιστράφηκε από το υπουργείο Οικονομικών το 60% των απωλειών που είχαν από τα μισθώματα το επίμαχο χρονικό διάστημα και στους ιδιώτες ιδιοκτήτες ακινήτων επιστράφηκε το 80% των απολεσθέντων μισθωμάτων. Οι επιστροφές αυτές ήταν αφορολόγητες και ακατάσχετες.Οι εταιρείες ζητούσαν από το ΣτΕ να αναγνωρισθεί ότι το Δημόσιο οφείλει να καταβάλει τα ποσά τα οποία αντιστοιχούν στα μισθώματα που απώλεσαν, ως ιδιοκτήτριες ακινήτων τα οποία είχαν εκμισθώσει με συμφωνίες επαγγελματικής μίσθωσης, για τους επίμαχους 11 μήνες, εξαιτίας της υποχρεωτικής μείωσης του μισθώματος για τις πληττόμενες από την πανδημία του κορονοϊού covid-19 μισθώτριες επιχειρήσεις.Υποστήριζαν ότι οι μειώσεις αυτές ως μέτρο στήριξης των ενοικιαστών είναι αντίθετες σε πλειάδα συνταγματικών διατάξεων και στην Ευρωπαϊκή  Σύμβαση Δικαιωμάτων του Ανθρώπου.Παράλληλα, υποστήριζαν οι εταιρείες ότι παραβιάστηκε η αρχή της ισότητας, λόγω της δυσμενούς, αδικαιολόγητης  διακριτικής μεταχείρισης που επιφύλαξε ο νομοθέτης στους εκμισθωτές – νομικά πρόσωπα σε σχέση με τους εκμισθωτές – φυσικά πρόσωπα για τα οποία προέβλεψε περισσότερα μέτρα στήριξης.Επίσης, οι εταιρείες ζητούσαν, επιπρόσθετα, να τους καταβληθεί και η διαφορά του 20% η οποία προκύπτει  μεταξύ της μείωσης του ενοικίου των νομικών προσώπων (εταιρειών) και των φυσικών προσώπων τα οποία μίσθωναν ακίνητα.Σύμφωνα με την απόφαση, «οι νομοθετικές αυτές ρυθμίσεις αποτελούν μεν παρέμβαση σε καταρτισθείσες μεταξύ ιδιωτών συμβάσεις επαγγελματικής μίσθωσης ακινήτων, εισάγοντας βλαπτική μεταβολή για τον εκμισθωτή με σκοπό την αντιμετώπιση των δυσμενών συνεπειών του κορονοϊού COVID-19 για τις αντίστοιχες επαγγελματικές ή επιχειρηματικές δραστηριότητες, όμως μόνη η θέσπιση των διατάξεων αυτών δεν αρκεί αυτή καθεαυτή να επιφέρει τη ζημία (περιουσιακή και μη – ηθική βλάβη) που επικαλούνται οι εταιρείες-εκμισθώτριες με την ένδικη αγωγή τους κατά του ελληνικού Δημοσίου».Και αυτό, γιατί «οι επιζήμιες συνέπειες για τους εκμισθωτές επαγγελματικών ακινήτων δεν επέρχονται απευθείας και αμέσως από την πρόβλεψη με τους νόμους του επίμαχου μέτρου της (μερικής ή/και πλήρους) απαλλαγής, αλλά από τη διαφοροποιημένη, σε σχέση με τα συμβατικώς προβλεπόμενα, εκτέλεση των οικείων συμβάσεων από τους μισθωτές συνεπεία του ότι οι τελευταίοι διαμόρφωσαν τη συμβατική συμπεριφορά τους με βάση τις προβλέψεις των  νομοθετικών ρυθμίσεων και έτσι δεν κατέβαλαν μέρος ή το σύνολο των οφειλόμενων μισθωμάτων».",https://www.tovima.gr/wp-content/uploads/2024/09/08/akinita2-e1726914008253.jpg,Τα αιτήματα εταιριών και ιδιωτών ιδιοκτητών ακινήτων κατά την προσφυγή τους στο ΣτΕ - Γιατί απορρίφθηκαν οι αιτήσεις τους για αποζημίωση.
https://www.tovima.gr/2024/09/06/finance/luxury-ependyseis-apo-to-kolonaki-eos-ti-mykono-ta-enoikia-kai-oi-kontres/,Luxury επενδύσεις από το Κολωνάκι έως τη Μύκονο – Τα ενοίκια και οι «κόντρες»,06-09-2024,10:16,Οικονομία,Ξανθή Γούναρη,Μεγάλα luxury brands επενδύουν στην Ελλάδα - Ποια και πού ανοίγουν καταστήματα - Τα υψηλά ενοίκια και οι «κόντρες» με την εγχώρια αγορά.,"Με κινητήριο μοχλό τον τουρισμό κορυφαία fashion brands επενδύουν στην ελληνική αγορά της λιανικής, η οποία, αν και συνεχίζει να δυσκολεύει τις μικρομεσαίες εγχώριες επιχειρήσεις του κλάδου, για τους μεγάλους λιανοπωλητές αποδεικνύεται ισχυρή πηγή εσόδων.Μόνο κατά το πρώτο εξάμηνο του 2024 οι συναλλαγές στον τομέα των εμπορικών καταστημάτων και εμπορικών κέντρων ανήλθαν σε 77 εκατ. ευρώ, σημειώνοντας σημαντική αύξηση από τα 23 εκατ. ευρώ το αντίστοιχο διάστημα της προηγούμενης χρονιάς, όπως προκύπτει από τα στοιχεία της Cushman & Wakefield Proprius.«Ο τομέας της πολυτέλειας συνεχίζει να είναι δυναμικός, παρά την έλλειψη ακινήτων που ανταποκρίνονται στις επιθυμητές απαιτήσεις στις τοποθεσίες-στόχους», επισημαίνεται από την Proprius στη μελέτη της για την πορεία των ενοικίων στο retail κατά το δεύτερο τρίμηνο του 2024.Ποιες πολυτελείς μάρκες επενδύουν στην ΕλλάδαΣε επίπεδο luxury επενδύσεων τον πρωταγωνιστικό ρόλο έχει εφέτος η έναρξη λειτουργίας της Astir Marina στον Λαιμό της Βουλιαγμένης, την οποία διαχειρίζεται ο Αστέρας Βουλιαγμένης.Στη συνολική έκταση των περίπου 52.000 τ.μ. της μαρίνας εκτός από μία σύγχρονη εγκατάσταση ελλιμενισμού 59 μεγάλων σκαφών, έχει δημιουργηθεί και ένας πολυτελής προορισμός μόδας.Συγκεκριμένα καταστήματα έχουν ανοίξει ο όμιλος Louis Vuitton Moet Hennessy με τις μάρκες Louis Vuitton, Loro Piana και Dior και ο όμιλος Kering με τα εμπορικά σήματα Gucci, Bottega Veneta και Yves Saint Laurent.Ας σημειωθεί ότι ιδιαίτερα δραστήριος ήταν εφέτος ο οίκος Louis Vuitton στην ελληνική αγορά. Ξεκίνησε με τα εγκαίνια της ομώνυμης resort boutique στη Μύκονο, συνέχισε με το άνοιγμα pop up stores στο Nammos Village και στο Zuma Mykonos, ενώ ακολούθησε το opening του καταστήματος Louis Vuitton Astir Marina στη Βουλιαγμένη.Αξίζει να αναφερθεί ότι οι πωλήσεις της ελληνικής θυγατρικής του διεθνούς οίκου πολυτελείας έφθασαν τα 52 εκατ. ευρώ και τα κέρδη ξεπέρασαν τα 10,55 εκατ. ευρώ στο δεκάμηνο του 2023, σύμφωνα με τα τελευταία δημοσιευμένα στοιχεία. Δηλαδή κάθε μέρα από το ξεκίνημα του 2023 μέχρι το τέλος του περασμένου Οκτωβρίου ο όμιλος LVMH έβγαζε στην Ελλάδα κατά μέσο όρο καθαρά κέρδη της τάξεως των 34.703 ευρώ!Επιπλέον στην Astir Marina μάρκες παγκόσμιου βεληνεκούς, όπως Zegna, Rolex, Off-White, Orlebar Brown, Polo Ralph Lauren, Golden Goose, αλλά και Alós Eyewear, Zeus+Dione και το κοσμηματοπωλείο Karkalis περιμένουν τους επισκέπτες, ενώ και γνωστά brands οικιακού εξοπλισμού, όπως η Dolce & Gabbana Casa με προϊόντα διακόσμησης, αλλά και η Dyson, έχουν αποκτήσει τα δικά τους καταστήματα.Σε Μύκονο και ΓλυφάδαΣημαντικά ανοίγματα σε high street καταστήματα περιλαμβάνουν το νέο κατάστημα 150 τ.μ. του Tommy Hilfiger στον Μύκονο και τα pop-up stores του Karl Lagerfeld και της Boss επίσης στο νησί των ανέμων.Παράλληλα, ντεμπούτο στην χώρα μας έκανε η ιταλική Weekend Max Mara, ανοίγοντας κατάστημα στη Γλυφάδα. Πρόκειται για ένα από τα 250 σημεία πώλησης που διατηρεί παγκοσμίως το ιταλικό lifestyle brand, μέρος του ομίλου Max Mara.Σήμερα το Franchise Max Mara στην Αθήνα, τη Θεσσαλονίκη και τη Λάρισα ανήκει στην οικογένεια Τσαβδάρογλου, η οποία ταυτόχρονα διατηρεί μια μεγάλη γκάμα πολυτελών designer brands στο πλαίσιο της συνεχώς αναπτυσσόμενης εταιρείας DiL Fashion Group.Στα ύψη τα ενοίκιαΣε ό,τι αφορά τη διακύμανση των ενοικίων, το κέντρο της Αθήνας και συγκεκριμένα το «καλό» κομμάτι της Ερμού από την πλατεία Συντάγματος μέχρι την Καπνικαρέα, καταγράφει την υψηλότερη τιμή μίσθωσης ανά τετραγωνικό μέτρο πανελλαδικά, με 290 ευρώ μηνιαίως.Ακολουθεί το κέντρο της Θεσσαλονίκης και η οδός Τσιμισκή με 150 ευρώ ανά τ.μ. καθώς και η Γλυφάδα, επίσης με 150 ευρώ ανά τ.μ.Σε χαμηλότερα επίπεδα βρίσκονται η Κηφισιά με 110 ευρώ ανά τ.μ. και το Κολωνάκι με 105 ευρώ ανά τ.μ.Τέλος, οι δημοφιλείς εμπορικοί δρόμοι στον Πειραιά με 100 ευρώ ανά τ.μ., στο Ηράκλειο της Κρήτης με 95 ευρώ ανά τ.μ. και στην Πάτρα με 80 ευρώ ανά τ.μ. συμπληρώνουν την λίστα των υψηλότερων μισθωμάτων, όπως διαμορφώθηκαν το δεύτερο τρίμηνο του 2024, με βάση τα στοιχεία της Cushman & Wakefield Proprius.Πηγή: ot.gr",https://www.tovima.gr/wp-content/uploads/2024/09/06/brands.jpg,Μεγάλα luxury brands επενδύουν στην Ελλάδα - Ποια και πού ανοίγουν καταστήματα - Τα υψηλά ενοίκια και οι «κόντρες» με την εγχώρια αγορά.
https://www.tovima.gr/2024/09/03/finance/enoikia-telos-sta-fesia-erxetai-mitroo-parakolouthisis-enoikiaston/,Ενοίκια: Τέλος στα φέσια – Ερχεται μητρώο παρακολούθησης ενοικιαστών,03-09-2024,08:37,Οικονομία,Αθανασία Ακρίβου,Επιχειρείται να μπει φρένο στα χρέη από ενοίκια με τη δημιουργία του Μητρώου Παρακολούθησης Χρέους,"Μπλόκο στα φέσια από απλήρωτα ενοίκια για τους ιδιοκτήτες ακινήτων φέρνει ο νέος Big Brother του ιδιωτικού χρέους που ετοιμάζει η κυβέρνηση.Ιστορίες κακοπληρωτών που άλλαζαν το ένα σπίτι μετά το άλλο αφήνοντας και από ένα «φέσι» στο ιδιοκτήτη θα αποτελούν παρελθόν.Ενοίκια, λογαριασμοί ρεύματος, νερού, δάνεια, όλες οι οφειλές των πολιτών θα καταγράφονται σε αυτό τον νέο «Τειρεσία».Έτσι πριν ο εν δυνάμει ενοικιαστής δηλώσει το ενδιαφέρον του για ένα ακίνητο, ο ιδιοκτήτης θα έχει τη δυνατότητα να ελέγξει το συναλλακτικό του προφίλ- Για την ακρίβεια πως πλήρωνε τους προηγούμενους ιδιοκτήτες.Η προσπάθεια που θα γίνει από την κυβέρνηση είναι να προσδιοριστεί η μαύρη τρύπα του ιδιωτικού χρέους και όχι μόνο βέβαια καθώς θα παρακολουθείται και η εξέλιξη του.Είναι ένα έργο το οποίο έχει ενταχθεί στο Ταμείο Ανάκαμψης και ήδη έχουν γίνει τα «πρώτα» βήματα αυτού του έργου.Η Κοινωνία της Πληροφορίας Μ.Α.Ε έχει προχωρήσει ήδη στη διενέργεια ηλεκτρονικού διεθνούς διαγωνισμού για το έργο «Ανάπτυξη Πληροφοριακού Συστήματος Μητρώου Παρακολούθησης Ιδιωτικού Χρέους» του Ταμείου Ανάκαμψης & Ανθεκτικότητας «Ελλάδα 2.0», προϋπολογισμού 1,145 εκατ. ευρώ.Το αντικείμενο του έργου αφορά την ανάπτυξη και λειτουργία Πληροφοριακού Συστήματος του Μητρώου Παρακολούθησης Ιδιωτικού Χρέους.Με βάση το σύστημα αυτό θα καθίσταται δυνατή η συλλογή δεδομένων από πιστωτές του δημόσιου και ιδιωτικού τομέα, σχετικά με το υφιστάμενο χρέος, καθώς και η επεξεργασία των δεδομένων αυτών.Τι θα καταγράφει το ΜητρώοΣτο Μητρώο Παρακολούθησης Ιδιωτικού Χρέους θα καταχωρούνται δεδομένα από δημόσιους και ιδιωτικούς φορείς παροχής πίστωσης (τράπεζες, Δημόσιο, Οργανισμοί Τοπικής Αυτοδιοίκησης και οι επιχειρήσεις τους, νομικά πρόσωπα κάθε μορφής), προκειμένου να προσδιορισθούν με τη μεγαλύτερη δυνατή ακρίβεια το σύνολο του ιδιωτικού χρέους (εξυπηρετούμενο και μη) και οι τάσεις διακύμανσής του.Στο Μητρώο θα καταγράφονται μη προσωποιημένες πληροφορίες για τις οφειλές φυσικών και νομικών προσώπων, ληξιπρόθεσμες και μη και ιδίως: η φύση της οφειλής, οι βασικοί όροι της οφειλής, (αρχικό και τρέχον ύψος, προσαυξήσεις και πρόστιμα, διάρκεια αποπληρωμής, επιτόκιο) και οι τυχόν μεταβολές τους, οι εμπράγματες και ενοχικές εξασφαλίσεις της οφειλής και η αποτίμησή τους, οι καταβολές που πραγματοποιήθηκαν, ο χρόνος των καταβολών και το τρέχον υπόλοιπο της οφειλής, ρυθμίσεις της οφειλής και πληροφορίες για την πορεία δικαστικών διενέξεων μεταξύ οφειλέτη και πιστωτών, μέτρα διοικητικής ή αναγκαστικής εκτέλεσης που λήφθηκαν, καθώς και η πορεία της δικαστικής προσβολής τους.Θα καταγράφονται επίσης γενικά στοιχεία των οφειλετών τα οποία δεν θα επιτρέπουν την ταυτοποίησή τους.Συγκεκριμένα, για τα φυσικά πρόσωπα καταγράφονται ηλικία, τόπος κατοικίας και εργασίας, επάγγελμα και για τα νομικά πρόσωπα κλάδος δραστηριότητας, έδρα, μέγεθος.Aπό πού θα αντλούνται στοιχείαΤο Μητρώο θα είναι διασυνδεδεμένο με τον Τειρεσία, το Κεντρικό Μητρώο Πιστώσεων της Τράπεζας της Ελλάδος και το Ολοκληρωμένο Πληροφοριακό Σύστημα της Ανεξάρτητης Αρχής Πιστοληπτικής Αξιολόγησης και θα τηρείται στην Γενική Γραμματεία Χρηματοπιστωτικού Τομέα και Διαχείρισης Ιδιωτικού Χρέους η οποία θα καταρτίζει ανά εξάμηνο Έκθεση Διαχείρισης Ιδιωτικού Χρέους.Στο πλαίσιο της επεξεργασίας των ανωτέρω πληροφοριών και της συσχέτισής τους με οικονομικούς δείκτες, θα καταρτίζεται Έκθεση Διαχείρισης Ιδιωτικού Χρέους, η οποία θα περιλαμβάνει δεδομένα ανάλυσης και πρόβλεψης για την υλοποίηση πολιτικών που θα διευκολύνουν τον σχεδιασμό δημόσιας στρατηγικής για την αποτελεσματική διαχείριση του ιδιωτικού χρέους.Πηγή: ot.gr",https://www.tovima.gr/wp-content/uploads/2024/07/09/akinita1-e1727899707686.jpg,Επιχειρείται να μπει φρένο στα χρέη από ενοίκια με τη δημιουργία του Μητρώου Παρακολούθησης Χρέους
https://www.tovima.gr/2024/08/24/finance/pos-tha-ayksithoun-ta-akinita-pros-enoikiasi-kai-tha-syrriknothoun-ta-enoikia-oi-6-paremvaseis/,Πώς θα αυξηθούν τα ακίνητα προς ενοικίαση και θα συρρικνωθούν τα ενοίκια -Οι 6 παρεμβάσεις,24-08-2024,08:43,Οικονομία,Newsroom,Ο Κυριάκος Μητσοτάκης από τη ΔΕΘ θα ξεδιπλώσει το πλαίσιο της κυβερνητικής παρέμβασης για να δοθεί ανάσα σε χιλιάδες νοικοκυριά που αντιμετωπίζουν σοβαρό πρόβλημα με το στεγαστικό.,"Ψηλά στην κυβερνητική ατζέντα είναι το στεγαστικό ζήτημα δεδομένου ότι αποτελεί ένα από τα φλέγοντα ζητήματα της καθημερινότητας του πολίτη.Στο πλαίσιο αυτό ο πρωθυπουργός Κυριάκος Μητσοτάκης, σε δύο εβδομάδες από το βήμα της ΔΕΘ, θα ξεδιπλώσει το πλαίσιο της κυβερνητικής παρέμβασης, προκειμένου να δοθεί πραγματική ανάσα σε χιλιάδες νοικοκυριά που αντιμετωπίζουν σοβαρό πρόβλημα, τόσο εξαιτίας των ακριβών ενοικίων, όσο και εξαιτίας της έλλειψης σπιτιών στην αγορά.Στο οικονομικό επιτελείο και στο Μέγαρο Μαξίμου επεξεργάζονται ένα πακέτο παρεμβάσεων που έχει ως μοναδικό στόχο την αύξηση της προσφερόμενης προς ενοικίαση στέγης και, μέσω αυτής, την υποχώρηση των τιμών, ώστε να καταστεί η απόκτηση στέγης προσιτή για τα νοικοκυριά.Οι πληροφορίες αναφέρουν ότι θα επιδιωχθεί να επιτευχθεί αυτός ο στόχος μέσα από πολυεπίπεδες λύσεις και όχι από μία μόνο παρέμβαση. Σε γενικές γραμμές στόχος είναι να ανοίξουν κλειστά διαμερίσματα, τα οποία είτε είναι ανενεργά από επιλογή είτε βρίσκονται σε κακή κατάσταση και δεν μπορούν να μισθωθούν. Παράλληλα, θα επιδιωχθεί να αποθαρρυνθούν οι ιδιοκτήτες από το να προσφέρουν τα διαμερίσματά τους στη βραχυχρόνια μίσθωση και να τα επιστρέψουν στην αγορά της μακροχρόνιας μίσθωσης.Ο πρώτος στόχος εκτιμάται ότι μπορεί να επιτευχθεί με τη θέσπιση κινήτρων και αντικινήτρων για τα κλειστά διαμερίσματα. Ήδη, μάλιστα, ξεκινά από την ΑΑΔΕ η καταγραφή τους, προκειμένου να υπάρξει σαφής εικόνα ως προς τον αριθμό τους, καθώς οι εκτιμήσεις διαφέρουν. Άλλοι κάνουν λόγο για 200.000 ακίνητα, ενώ άλλοι για 600.000.Επίσης, θα επιδιωχθεί να υπάρξει σαφής εικόνα για την κατάσταση κάθε ακινήτου, ώστε ανάλογα να αποφασιστούν οι όποιες παρεμβάσεις.Εκτιμάται επίσης ότι θα βελτιωθεί η προσφορά κατοικίας και από την υλοποίηση της απόφασης για αύξηση του ορίου για τη χορήγηση της Golden Visa από τις 250.000 ευρώ που είναι σήμερα, στις 800.000 ευρώ. Το μέτρο θα τεθεί σε εφαρμογή από την 1η Σεπτεμβρίου.Από την άλλη πλευρά, η Πανελλήνια Ομοσπονδία Ιδιοκτητών Ακινήτων (ΠΟΜΙΔΑ) θεωρεί ότι θα πρέπει να δοθούν κίνητρα και όχι τιμωρητικά αντικίνητρα, όπως ο αυξημένος ΕΝΦΙΑ για τα κλειστά διαμερίσματα.Οι έξι άξονεςΣύμφωνα με τα σενάρια που υπάρχουν μέχρι στιγμής, οι παρεμβάσεις της κυβέρνησης θα κινηθούν, εκτός των άλλων, στους εξής έξι άξονες:Κλειστά διαμερίσματα: Στην κυβέρνηση θεωρούν ότι υπάρχει ένα τεράστιο απόθεμα ανενεργών ακινήτων, τα οποία υπό προϋποθέσεις μπορούν να επηρεάσουν την προσφορά κατοικίας στην αγορά. Η διαδικασία αξιοποίησής τους θα ξεκινήσει με την καταγραφή των χαρακτηριστικών τους, όπως η τοποθεσία και η κατάσταση, για να εξεταστεί πώς μπορούν να αξιοποιηθούν περισσότερο.Βραχυχρόνιες μισθώσεις: Θα έρθουν αλλαγές στη λειτουργία της αγοράς, με παρεμβάσεις κυρίως φορολογικού χαρακτήρα και αυξημένους συντελεστές. Επίσης, είναι πιθανό να τεθεί όριο, ανάλογα με την περιοχή, για την εκμίσθωση ακινήτων ή ένας συνδυασμός των δύο.Μητρώο ακινήτων: Εξετάζεται η δημιουργία πλατφόρμας για τη δημόσια ανάρτηση στοιχείων ακινήτων, ώστε να ενισχυθεί η διαφάνεια στην αγορά. Η πλατφόρμα θα περιλαμβάνει πληροφορίες για τις τιμές πώλησης και ενοικίασης, με στόχο την καταπολέμηση της φοροδιαφυγής και την παροχή καλύτερης πληροφόρησης στο κοινό.«Σπίτι μου ΙΙ»: Η κυβέρνηση αναμένει έγκριση από τις Βρυξέλλες για την ένταξη του δεύτερου σταδίου του προγράμματος «Σπίτι μου» στο Ταμείο Ανάκαμψης. Το νέο στάδιο του προγράμματος, με προϋπολογισμό 2 δισ. ευρώ (εκ των οποίων τα 1,7 δισ. ευρώ από κοινοτικούς πόρους), θα περιλαμβάνει αλλαγές στα ηλικιακά και εισοδηματικά κριτήρια, καθώς και στις προϋποθέσεις για την αξία και την ηλικία των ακινήτων.«Κοινωνική Αντιπαροχή»: Το πρόγραμμα θα παρέχει κατοικίες με χαμηλό ενοίκιο από την αδρανή περιουσία του Δημοσίου. Σχεδιάζεται η κατασκευή περισσότερων από 2.500 κατοικιών για πολίτες έως 39 ετών, με δυνατότητα αγοράς μετά από μια συγκεκριμένη χρονική περίοδο.Ανακαινίζω-Νοικιάζω: Το πρόγραμμα θα ενισχυθεί με αύξηση της επιδότησης για εργασίες επισκευής σε κλειστά διαμερίσματα, ώστε να εισέλθουν στην αγορά ενοικίασης.Οι εν λόγω πρωτοβουλίες αναμένεται να συμβάλουν στην επίλυση των προβλημάτων της αγοράς ακινήτων, ενισχύοντας την προσβασιμότητα για τους πολίτες και προσφέροντας λύσεις στη στεγαστική κρίση που πλήττει πολλούς στην Ελλάδα.Πηγή: ΑΠΕ-ΜΠΕ",https://www.tovima.gr/wp-content/uploads/2023/05/09/akinita.jpg,Ο Κυριάκος Μητσοτάκης από τη ΔΕΘ θα ξεδιπλώσει το πλαίσιο της κυβερνητικής παρέμβασης για να δοθεί ανάσα σε χιλιάδες νοικοκυριά που αντιμετωπίζουν σοβαρό πρόβλημα με το στεγαστικό.
https://www.tovima.gr/2024/08/19/finance/akinita-sto-mati-tis-aade-ta-mayra-enoikia-erxontai-diastayroseis-ekspres/,Ακίνητα: Στο μάτι της ΑΑΔΕ τα μαύρα ενοίκια- Έρχονται διασταυρώσεις εξπρές,19-08-2024,07:20,Οικονομία,Newsroom,Το «Μητρώο Ιδιοκτησίας και Διαχείρισης Ακινήτων» θα αποτελέσει το νέο εργαλείο κατά της φοροδιαφυγής της ΑΑΔΕ - Πώς θα γίνονται οι διασταυρώσεις.,"Το δικό της «ηλεκτρονικό μάτι» αποκτά από τον Σεπτέμβριο η ΑΑΔΕ και στο στόχαστρο θα μπουν τα μαύρα ενοίκια και τα αδήλωτα τετραγωνικά.Συγκεκριμένα θα δημιουργηθεί μια νέα βάση δεδομένων για ιδιοκτήτες και ενοικιαστές, που θα διασυνδεθεί με το Κτηματολόγιο και θα έχει όλη την εικόνα της ακίνητης περιουσίας που κατέχουν πάνω από 7 εκατ. φορολογούμενοι.Πρόκειται για το «Μητρώο Ιδιοκτησίας και Διαχείρισης Ακινήτων» που θα αποτελέσει το νέο εργαλείο κατά της φοροδιαφυγής.Στον συγκεκριμένο φάκελο θα καταγραφούν τα βασικά χαρακτηριστικά των ακινήτων όπως επιφάνεια, θέση, όροφος, ηλεκτροδοτούμενο, ημιτελές, κενό, ποσό συνιδιοκτησίας καθώς και άλλες πληροφορίες όπως εάν τα ακίνητα είναι μισθωμένα ή δωρεάν παραχωρημένα, τα ποσά των μισθωμάτων και τα στοιχεία των ενοικιαστών.Ειδικότερα ο ηλεκτρονικός φάκελος θα περιέχει τα στοιχεία του ηλεκτρονικού περιουσιολογίου που έχει δημιουργηθεί με τις δηλώσεις Ε9 των φυσικών και των νομικών προσώπων, τα οποία θα μεταφερθούν, χωρίς την παρέμβαση των φορολογουμένων αλλά και τα στοιχεία για τα μισθωμένα ακίνητα τα οποία προκύπτουν από την ηλεκτρονική πλατφόρμα της ΑΑΔΕ για τα μισθωτήρια ακίνητων αλλά και το έντυπο Ε2 των φορολογικών δηλώσεων αναφέρει η ΕΡΤ.Οι διασταυρώσειςΤο σύνολο των ψηφιακών αυτών δεδομένων θα δώσει την δυνατότητα για συγκρίσεις με τα στοιχεία των φορολογικών δηλώσεων με στόχο να εντοπισθούν ιδιοκτήτες που έχουν αποκρύψει ακίνητα ή έχουν δηλώσει μικρότερη επιφάνεια για να γλυτώσουν ΕΝΦΙΑ, φόρο εισοδήματος, τεκμήρια, δημοτικά τέλη, ΤΑΠ κ.α. ή και να αποφύγουν τις κυρώσεις για αυθαίρετες κατασκευές. Επίσης με το νέο ηλεκτρονικό αρχείο ο ελεγκτικός μηχανισμός θα έχει τη δυνατότητα να διασταυρώνει άμεσα τα ακίνητα που δηλώνονται ως εκμισθούμενα καθώς και τα ποσά των ενοικίων που εισπράττονται και δηλώνονται από τους ιδιοκτήτες και τους ενοικιαστές.Το Μητρώο Ιδιοκτησίας και Διαχείρισης Ακινήτων θα ενημερώνεται αυτόματα κάθε φορά που θα υποβάλλεται δήλωση πληροφοριακών στοιχείων μίσθωσης από ιδιοκτήτη ακινήτου και θα γίνεται αποδεκτή από τον ενοικιαστή ενώ θα ενημερώνεται αυτόματα κάθε φορά που ένας ιδιοκτήτης θα δηλώνει τη λύση της μίσθωσης ενός ακινήτου του με αποτέλεσμα η φορολογική διοίκηση να έχει πλήρη και ακριβή εικόνα για το ποιοι και πόσα εισπράττουν από ενοίκια.Παράλληλα θα υπάρξει διασύνδεση του Μητρώου με το ηλεκτρονικό αρχείο των δηλώσεων φορολογίας εισοδήματος φυσικών και νομικών προσώπων προκειμένου τα εισοδήματα που αποκτούν οι ιδιοκτήτες από την εκμετάλλευση της ακίνητης περιουσίας τους να προσυμπληρώνονται από την ΑΑΔΕ στα έντυπα Ε1 και Ε2 των φορολογικών τους δηλώσεων και οι δαπάνες των ενοικιαστών για πληρωμές μισθωμάτων να προσυμπληρώνονται στα έντυπα Ε1.Τα δεδομένα αυτού του Μητρώου θα διασυνδεθούν με το Κτηματολόγιο που θα δώσει τη δυνατότητα εξπρές διασταυρώσεων για τον εντοπισμό φορολογούμενων που υποβάλλουν πλασματικές δηλώσεις Ε9 για να κερδίσουν φοροαπαλλαγές ή να καταβάλλουν λιγότερα ποσά φόρου από αυτά που αναλογούν στην πραγματική αξία της ακίνητης περιουσίας ή και να εισπράξουν παράνομα κοινωνικά επιδόματα.Με την άντληση στοιχείων από τις εγγραφές στο Κτηματολόγιο οι ελεγκτικές αρχές θα μπορούν να τα αντιπαραβάλλουν με το Ε9 αλλά και με το Ε1 για να ελέγξουν αν οι φορολογούμενοι έχουν δηλώσει τα ακίνητα που έχουν στη κατοχή τους και αν τα χαρακτηριστικά τους (επιφάνεια, είδος, χρήση, θέση, έτος έκδοσης της οικοδομικής άδειας κ.αλ.) ανταποκρίνονται σε εκείνα που είναι καταγεγραμμένα στις κτηματολογικές υπηρεσίες.",https://www.tovima.gr/wp-content/uploads/2023/10/24/akinita.jpg,Το «Μητρώο Ιδιοκτησίας και Διαχείρισης Ακινήτων» θα αποτελέσει το νέο εργαλείο κατά της φοροδιαφυγής της ΑΑΔΕ - Πώς θα γίνονται οι διασταυρώσεις.
https://www.tovima.gr/2024/08/18/finance/foititika-spitia-enoikia-poso-kostizoun-se-28-perioxes-poia-na-protimisete/,Φοιτητικά σπίτια – ενοίκια: Πόσο κοστίζουν σε 28 περιοχές – Ποια να προτιμήσετε,18-08-2024,12:53,Οικονομία,Γούναρη Ξανθή,Κάθε χρόνο και χειρότερα για τη φοιτητική στέγη – Η μειωμένη προσφορά μικρών σπιτιών εκτινάσσει τις τιμές στα ενοίκια – Η στρεβλή πρωτιά της Ελλάδας,"Με την Ελλάδα να διαθέτει ένα από τα υψηλότερα ποσοστά φοιτητικού πληθυσμού σε σχέση με τον πληθυσμό της, σύμφωνα με την Eurostat, το οξύ πρόβλημα της στέγασης των σπουδαστών συνεχίζει να παραμένει άλυτο, επιβαρύνοντας τους ισχνούς οικογενειακούς προϋπολογισμούς.Η γενικότερη αύξηση στα ενοίκια, η οποία ξεπερνά το 50% την τελευταία πενταετία, η έλλειψη μικρών σπιτιών (25-50 τ.μ.), η εκτίναξη των βραχυχρόνιων μισθώσεων και οι ελάχιστες προσφερόμενες θέσεις στις φοιτητικές εστίες των κρατικών πανεπιστημίων που καλύπτουν λιγότερο από 5% των φοιτητών, αποτελούν τους βασικούς παράγοντες της δύσκολης εξίσωσης.Κάθε χρόνο και χειρότεραΤα τελευταία 5 χρόνια υπάρχουν όλο και λιγότερα διαθέσιμα ακίνητα κατάλληλα για φοιτητές κι αυτό δυσκολεύει ακόμη περισσότερο την κατάσταση, λέει o Λευτέρης Ποταμιάνος, πρόεδρος των μεσιτών Αθηνών-Αττικής.Το αποτέλεσμα είναι πως οι τιμές των ενοικίων έχουν ξεφύγει. Ενδεικτικό είναι ότι σε σχέση με πέρσι τα μισθώματα για ένα διαμέρισμα έως 65 τ.μ. στην Κυψέλη, που θεωρούνταν στο πρόσφατο παρελθόν μια φτηνή περιοχή, έχουν αυξηθεί πάνω από 16%, φθάνοντας στα 9,5 ευρώ ανά τ.μ. μηνιαίως.Το ίδιο συμβαίνει και στα Κάτω Πατήσια όπου με ενοίκιο 7-8,5 ευρώ ανά τ.μ. τα μόνα σπίτια που μπορεί να βρει κάποιος/α είναι παλιά διαμερίσματα ενεργειακής κλάσης Ζ ή Η.Μάλιστα και σε αυτές τις περιπτώσεις, οι προς ενοικίαση κατοικίες εξακολουθούν να συγκαταλέγονται στις «φτηνές» λύσεις, αφού η μέση ζητούμενη τιμή των ενοικίων για τα ανακαινισμένα μικρά σπίτια στην πλειονότητα των περιοχών της Αττικής δεν πέφτει κάτω από 10 ευρώ ανά τ.μ.Στο ίδιο μοτίβο κινείται και η Θεσσαλονίκη. Η τιμή του φοιτητικού σπιτιού σε αρκετές περιοχές της συμπρωτεύουσας και των προαστίων της βρίσκεται κοντά στα 10 ευρώ ανά τ.μ. με εξαίρεση το κέντρο (πάνω από 10 ευρώ/τ.μ.), ενώ ως οικονομικότερες περιοχές αναδεικνύονται οι περιοχές του Ευόσμου και της Σταυρούπολης.Ανάλογη είναι η κατάσταση και στις δημοφιλείς φοιτητουπόλεις στην επαρχία.Στην Πάτρα το μέσο ενοίκιο έχει φτάσει στα 8,6 ευρώ ανά τ.μ., σύμφωνα με τα στοιχεία από τις αγγελίες στο δίκτυο του Spitogatos αυξημένες σχεδόν 11% σε σχέση με πέρσι.Στο Ηράκλειο της Κρήτης οι τιμές των μισθωμάτων των μικρών σπιτιών έχουν ανέβει πάνω από 11% σε σύγκριση με το 2023, φθάνοντας κατά μέσο όρο στα 10 ευρώ ανά τ.μ.Στην υπόλοιπη Ελλάδα, οι χαμηλότερες μέσες ζητούμενες τιμές φοιτητικών σπιτιών καταγράφηκαν στη Λαμία και στο Αγρίνιο, ενώ οι υψηλότερες καταγράφονται σε σημεία έντονου τουριστικού ενδιαφέροντος, όπως η Κέρκυρα και το Ρέθυμνο.Φοιτητικά σπίτια all inclusiveΔεδομένου ότι το 35% των Ελλήνων φοιτητών και το 100% των ξένων χρειάζονται κατοικία, η «πίτα» της εγχώριας φοιτητικής στέγης, η οποία αναμένεται να αυξηθεί περαιτέρω τα επόμενα χρόνια εν όψει και της ίδρυσης μη κρατικών μη κερδοσκοπικών πανεπιστημίων, έχει αρχίσει να ενδιαφέρει πιο έντονα τους μεγάλους παίκτες της αγοράς ακινήτων και τους μεμονωμένους ιδιώτες επενδυτές.Ήδη από την Αθήνα, τη Θεσσαλονίκη και την Πάτρα μέχρι τη Λάρισα, την Κομοτηνή και την Ξάνθη, εταιρείες όπως οι Hamlet, Oikotrust, Smik, MyFlat κ.ά., διαχειρίζονται ιδιωτικές φοιτητικές εστίες αν και ακόμη ο αριθμός των προσφερόμενων διαμερισμάτων είναι σχετικά μικρός συγκριτικά με ότι συμβαίνει στις υπόλοιπες ευρωπαϊκές χώρες.Πάντως οι προοπτικές επενδύσεων και ανάπτυξης στην αγορά ακινήτων για φοιτητικές κατοικίες (Purpose Built Student Accommodation – PBSA) είναι εξαιρετικές.Σύμφωνα με πρόσφατη έρευνα της Mordor Intellifence, το μέγεθος της αγοράς φοιτητικών καταλυμάτων της Ευρώπης ως προς την αξία επένδυσης αναμένεται να αυξηθεί από 26,21 δισεκατομμύρια δολάρια ΗΠΑ το 2024 σε 34,73 δισεκατομμύρια δολάρια ΗΠΑ έως το 2029, με CAGR 5,80% κατά την περίοδο πρόβλεψης (2024-2029).Σύγκριση τιμώνΤα all inclusive φοιτητικά σπίτια, μικρότερου μεγέθους σε σχέση με τα διαμερίσματα που ενοικιάζονται σε αστικές πολυκατοικίες, πλήρως επιπλωμένα και εξοπλισμένα με ιδιωτικά μπάνια και κοινόχρηστους χώρους (κουζίνα, πλυντήρια, καθιστικά κ.λπ.), βρίσκονται σε αυτοτελή συγκροτήματα, παρέχοντας μια σειρά από υπηρεσίες εντός της τιμής ενοικίασης (π.χ. δαπάνες για ιντερνέτ, νερό, θέρμανση, ασφάλεια, όχι όμως τις περισσότερες φορές για ηλεκτρικό ρεύμα, χρήση πλυντηρίου κ.λπ.) και διατίθενται τόσο για βραχυχρόνια όσο και για μακροχρόνια χρήση.Τα ενοίκια υπολογίζεται ότι είναι 15-35% υψηλοτέρα από αντίστοιχα αστικά ακίνητα.Γενικά όσον αφορά τα ενοίκια των επιπλωμένων διαμερισμάτων και στούντιο, παρότι είναι απλησίαστα για τους γηγενείς, οι τιμές στη χώρα μας είναι χαμηλότερες συγκριτικά με την Ευρώπη.Είναι χαρακτηριστικό ότι η Αθήνα είναι η δεύτερη φθηνότερη σε σχέση με 28 ευρωπαϊκές πόλεις που εξετάστηκαν σε πρόσφατη έρευνα της HousingAnywhere, μια από τις μεγαλύτερες πλατφόρμες ενοικίασης της Ευρώπης.Συγκεκριμένα κατά μέσο όρο ένα επιπλωμένο διαμέρισμα 52 τ.μ. στην Αθήνα, με βάση τα στοιχεία της HousingAnywhere, ενοικιάζεται 950 ευρώ τον μήνα και ένα στούντιο 30 τ.μ., επίσης επιπλωμένο, στα 700 ευρώ μηνιαίως.Η στρεβλή πρωτιά της ΕλλάδαςΗ Ελλάδα, με βάση την πιο πρόσφατη έκθεση της Εθνικής Αρχής Ανώτατης Εκπαίδευσης, με 843.832 εγγεγραμμένους φοιτητές το 2021, ήτοι προπτυχιακοί φοιτητές, μεταπτυχιακοί φοιτητές και οι υποψήφιοι διδάκτορες, βρίσκεται στην 7η θέση της ΕΕ όσον αφορά το ποσοστό του φοιτητικού πληθυσμού.Συγκεκριμένα κατέχει το 4,64% του συνόλου των φοιτητών τριτοβάθμιας εκπαίδευσης στην ΕΕ, ποσοστό σημαντικά υψηλότερο από εκείνο των χωρών αντίστοιχου πληθυσμιακού μεγέθους, όπως του Βελγίου (2,97% του συνόλου), της Πορτογαλίας (2,22% του συνόλου) ή της Ουγγαρίας (1,58% του συνόλου).Επιπλέον αναλογικά με τον συνολικό πληθυσμό της χώρας προκύπτει ότι η χώρα μας έχει το υψηλότερο συγκριτικά πλήθος εγγεγραμμένων φοιτητών (8,07%) στην Ευρώπη, γεγονός που οφείλεται κυρίως στη συμπερίληψη των ανενεργών φοιτητών (σε έτη πέραν των ν+3).Αξίζει να σημειωθεί ότι το ποσοστό της Ελλάδας βρίσκεται πολύ πάνω από τον μέσο όρο των χωρών της ΕΕ των 27, ο οποίος υπολογίζεται στο 4,07%.Η παραμονή μη ενεργών φοιτητών, οι οποίοι δηλαδή δεν αποφοιτούν από τα ελληνικά ΑΕΙ, δημιουργεί δυσμενείς επιδόσεις για τη χώραΓια να γίνει αντιληπτό το εν λόγω μέγεθος αρκεί να πούμε ότι η Γερμανία, παρά το γεγονός ότι διαθέτει αριθμητικά τους περισσότερους φοιτητές στην ΕΕ27, κατατάσσεται μόλις στην 17η θέση ως προς το ποσοστό των φοιτητών επί του συνολικού πληθυσμού της χώρας (4,03%) σε σύνολο 33 χωρών της Ευρώπης.Η παραμονή μη ενεργών φοιτητών, οι οποίοι δηλαδή δεν αποφοιτούν από τα ελληνικά ΑΕΙ, δημιουργεί δυσμενείς επιδόσεις για τη χώρα σε μια σειρά από τους σχετικούς διεθνείς δείκτες, όπως:• Το ποσοστό των αποφοίτων στο σύνολο των φοιτητών ετησίως παραμένει το χαμηλότερο μεταξύ των χωρών της Ευρώπης.• Η δυσμενής ποσοστιαία κατανομή μεταξύ προπτυχιακών, μεταπτυχιακών και διδακτορικών φοιτητών αποτελεί βασική συνέπεια της παραπάνω στρέβλωσης.Ως προς τα αντικείμενα σπουδών, οι φοιτητές στην Ελλάδα ακολουθούν, στην πλειονότητά τους, τις επιστήμες μηχανικής και τις επιστήμες διοίκησης και νομικής με τελευταίες στην προτίμησή τους τις υπηρεσίες. Στην Ευρώπη οι περισσότεροι φοιτητές είναι ενταγμένοι στις επιστήμες διοίκησης και τις νομικές σπουδές και οι λιγότεροι στις γεωτεχνικές επιστήμες.Πηγή ΟΤ",https://www.tovima.gr/wp-content/uploads/2024/08/18/ot_neoi_home-1024x600.jpg,Κάθε χρόνο και χειρότερα για τη φοιτητική στέγη – Η μειωμένη προσφορά μικρών σπιτιών εκτινάσσει τις τιμές στα ενοίκια – Η στρεβλή πρωτιά της Ελλάδας
https://www.tovima.gr/2024/08/17/media/diavaste-sto-vima-tis-kyriakis-meionontai-oi-foroi-sta-enoikia/,Διαβάστε στο Βήμα της Κυριακής: Μειώνονται οι φόροι στα ενοίκια,17-08-2024,11:35,Media,Newsroom,Πακέτο μέτρων κατά της στεγαστικής κρίσης - Στο τραπέζι η περικοπή των υψηλών φορολογικών συντελεστών - Τα όρια και οι ωφελούμενοι.,"Διαβάστε στο Βήμα της Κυριακής που κυκλοφορεί:Μειώνονται οι φόροι στα ενοίκιαΣτο τραπέζι η περικοπή των υψηλών φορολογικών συντελεστώνΤα όρια και οι ωφελούμενοιΠακέτο μέτρων κατά της στεγαστικής κρίσηςΠαρεμβάσεις για την αντιμετώπιση της στεγαστικής κρίσης, που πλήττει κυρίως νέα ζευγάρια και φοιτητές, εξετάζει το υπουργείο Οικονομικών. Σύμφωνα με αποκλειστικές πληροφορίες του «Βήματος της Κυριακής», στις προτάσεις αυτές περιλαμβάνονται μειώσεις στη φορολογία των ενοικίων.Με τις αλλαγές στη φορολογία των εισοδημάτων από ενοίκια, στο υπουργείο Οικονομικών ευελπιστούν να δώσουν ένα ισχυρό κίνητρο στους ιδιοκτήτες ακινήτων, αφενός για να μειώσουν τις τιμές, αφετέρου για να «ρίξουν» στην αγορά χιλιάδες κλειστές κατοικίες οι οποίες δημιουργούν στρεβλώσεις περιορίζοντας την προσφορά και αυξάνοντας τη ζήτηση συμπαρασύροντας προς τα πάνω τις τιμές.Το Βήμα: Κακές ειδήσεις – Του Ι.Κ. ΠρετεντέρηΤον Αύγουστο δεν υπάρχουν ειδήσεις. Το έχουμε ακούσει. Το εμπεδώσαμε.Λείπουν άλλωστε και οι περισσότεροι δημοσιογράφοι.Παρόλο που εφημερίδες και κανάλια συνεχίζουν να λειτουργούν. Εστω χωρίς ειδήσεις, έστω και με λιγότερους δημοσιογράφους.Τον Αύγουστο όμως υπάρχουν φωτιές. Κάθε χρόνο. Σε σημείο που η επανάληψη τις καθιστά σχεδόν ενδημικό εποχικό φαινόμενο.Οι φλόγες στην πόλη: Αλήθειες, μύθοι και ευθύνεςΠώς χάθηκε ο έλεγχοςΓιατί καιγόμαστε κάθε χρόνοΠώς θα σώσουμε ό,τι σώζεταιΑναλύουνΧρήστος Ζερεφός, Γεν. γραμματέας της Ακαδημίας ΑθηνώνΚώστας Συνολάκης, Καθηγητής στο Παν. Ν. ΚαλιφόρνιαςΔημήτρης Εμμανουλούδης, Καθηγητής στο Δημοκρίτειο Παν.Θεόδωρος Γιάνναρος, ΠυρομετεωρολόγοςΚύμα φυγής ελλήνων γιατρών προς την ΚύπροH χαρτογράφηση της «μαύρης τρύπας» του ΕΣΥ και άλλες ανοιχτές πληγέςΠισίνες: Κολυμπώντας κόντρα στο ρεύμα της εγκατάλειψης και της αδιαφορίαςΤο ολυμπιακό μετάλλιο του Απόστολου Χρήστου αποκτά μεγαλύτερη αξία αν αναλογιστούμε το πού προπονούνται οι αθλητές μας.Τουρκία: Η μεγάλη σφαγή των σκύλων ως «κυνήγι μαγισσών» κατά δημάρχωνΣε μεγάλο πολιτικό ζήτημα στην Τουρκία εξελίσσεται η εφαρμογή του νόμου για τη θανάτωση αδέσποτων σκύλων.Πατέρας – ΓιοςΑπό τον Κάφκα και τον Σαρτρ, στον Οστερ και στον… ΤσιτσιπάΗ ανατομία μιας φορτισμένης και καθοριστικής σχέσης που αναπτύσσεται μέσα στο οικογενειακό περιβάλλον.Η διαχρονική οικειότητα του αρχαίου δράματοςΤι είναι αυτό που καθιστά τα έργα του αττικού δράματος γοητευτικά και οικεία είκοσι έξι αιώνες μετά τη συγγραφή τους;Οταν η σκληρή δουλειά βλάπτει την καριέραΓιατί οι αξιόπιστοι και πρόθυμοι «στρατιώτες» στη δουλειά σπάνια πάνε μπροστά;ΠαρεμβάσειςΝτιντιέ Εριμπόν, Γάλλος φιλόσοφος και ιστορικόςΟλγα Κεφαλογιάννη, Υπουργός ΤουρισμούΔιονύσιος Σκλήρης, Διδάκτωρ Παν. της ΣορβόννηςΒαγγέλης Τάβος, Δήμαρχος ΧιμάραςΜπορεί να νικήσει τον Ντόναλντ Τραμπ;Γιατί η Κάμαλα Χάρις ευελπιστεί ότι θα γίνει η πρώτη γυναίκα πρόεδρος των ΗΠΑΜαζί με «Το Βήμα της Κυριακής»,Η εμβληματική «Συβαρίτισσα» της Λιλής Ζωγράφου, το δεύτερο βιβλίο της σειράς «Οι γυναίκες γράφουν ιστορία» κυκλοφορεί αυτή την Κυριακή, 18 Αυγούστου, με «Το Βήμα της Κυριακής», προσφέροντας στους αναγνώστες τη γυναικεία οπτική σε σημαντικές στιγμές της ελληνικής ιστορίας. Μαζί και το Harper’s Bazaar, το μεγαλύτερο περιοδικό μόδας του πλανήτη, μας συστήνει τις τάσεις του φθινοπώρου, και όπως πάντα, το BHMAgazino, με αφιέρωμα στις αμερικανικές προεδρικές εκλογές και το φαινόμενο Κάμαλα Χάρις.https://www.tovima.gr/wp-content/uploads/2024/08/12/ALTER-EGO-–-BHMA-ΟΙ-ΓΥΝΑΙΚΕΣ-ΣΤΗΝ-ΙΣΤΟΡΙΑ-Λ.ΖΩΓΡΑΦΟΥ-18082024-31-LOW-RES.mp4Οι γυναίκες γράφουν ιστορία: Λιλή Ζωγράφου, «Η Συβαρίτισσα»Η Λιλή Ζωγράφου γεννήθηκε στο Ηράκλειο της Κρήτης το 1922 και πέθανε εκεί στις 2 Οκτωβρίου 1998. Πέρασε τα παιδικά της χρόνια στο Ηράκλειο και σπούδασε Φιλολογία στην Ελλάδα και στο εξωτερικό. Κατά τη διάρκεια της Γερμανικής Κατοχής φυλακίστηκε για αντιστασιακή δράση ενόσω ήταν έγκυος και γέννησε στη φυλακή.Μετά την απελευθέρωση εργάστηκε ως δημοσιογράφος σε γνωστά περιοδικά και εφημερίδες και ταξίδεψε πολύ στην Ευρώπη. Στη λογοτεχνία πρωτοεμφανίστηκε το 1950, ενώ το πιο γνωστό έργο της είναι το μυθιστόρημα «Η Συβαρίτισσα» – μια λογοτεχνική αυτοβιογραφία από την μεγάλη συγγραφέα.«Την κυοφορούσα τρία χρόνια και είκοσι επτά αιώνες ώσπου την είδα να γεννιέται στους κήπους της Σύβαρης. Κείνης της αποικίας των Αχαιών από τις πρώτες που αναστήθηκαν στα νότια της Ιταλίας γύρω στα 725 π.Χ. Μια πόλη-κράτος πάμπλουτη, δημοκρατική, με ειρηνόφιλη συνείδηση κι ευτυχισμένο λαό. Πόλη λιχούδα, λαίμαργη, φιλήδονη, φιλόμουση, γεμάτη σεβασμό για την ελευθερία των ανθρώπων και τους πολίτες γεμάτους σεβασμό για τον πλησίον τους.Εκεί ανακάλυψα την πάναγνη της ελευθερίας Ελένη ασημάδευτη ακόμη, πριν την καταχωρίσει ο Ησίοδος στους ένοχους γιατί γεννήθηκε γυναίκα. Ανέγγιχτη από τη μισαλλοδοξία του αντρικού ρατσισμού γιατί αυτή γεννά. Πριν ο φονικός Δράκων καταδικάσει την αυτοδιάθεση του σώματός της βαφτίζοντάς την μοιχεία και πλαστογραφηθεί η πολυγαμική Πηνελόπη με τους σαράντα εραστές στην ανέραστη υφάντρα του έπους».Harper’s Bazaar, The Fall IssueΑυτή την Κυριακή 18 Αυγούστου με το Βήμα, στο Harper’s Bazaar διαβάζουμε για τις νέες τάσεις που θα ξεχωρίσουν το φθινόπωρο, ανακαλύπτουμε συλλεκτικά κοσμήματα και μαθαίνουμε ποιο είναι το απόλυτο κομμάτι της χειμερινής μόδας.https://www.tovima.gr/wp-content/uploads/2024/08/13/BHMA-BAZAAR-18-08-2024.mp4Ακόμη, διαβάζουμε:Γιατί η Ναόμι Κάμπελ ήταν, είναι και θα παραμείνει το απόλυτο fashion iconΑφιέρωμα στις κολλεξιόν: Οι νέες τάσεις που ξεχώρισαν στις μητροπόλεις της μόδας και καθορίζουν τη σεζόν Φθινόπωρο ’24/Χειμώνας ’25.Ευέλικτο layering και ευκολοφόρετα κομμάτια πρωταγωνιστούν στα φθινοπωρινά σύνολα. Οι προβολείς της χειμερινής μόδας πέφτουν στις φούστες, το απόλυτο κομμάτι της σεζόν.Συλλεκτικά κοσμήματα που χαρίζουν λάμψη και μοναδικό στυλ.Η Ντορίνα Παπαλιού μιλάει για το νέο της βιβλίο, «Η Φωνή στα Χέρια της», και μοιράζεται την πορεία της στο χώρο της λογοτεχνίας και για όσα την εμπνέουν.Αυτή την Κυριακή 18 Αυγούστου, αποκλειστικά με «Το Βήμα της Κυριακής».",https://www.tovima.gr/wp-content/uploads/2024/08/17/sit180824.jpg,Πακέτο μέτρων κατά της στεγαστικής κρίσης - Στο τραπέζι η περικοπή των υψηλών φορολογικών συντελεστών - Τα όρια και οι ωφελούμενοι.
https://www.tovima.gr/2024/07/29/society/foititiki-stegi-ta-asfyktika-enoikia-kai-i-dyskoli-i-sygkatoikisi/,Φοιτητική στέγη: Τα ασφυκτικά ενοίκια και η δύσκολη συγκατοίκηση,29-07-2024,13:30,Κοινωνία,Χρήστος Λογαράς,"Τα διαμερίσματα κοντά στα πανεπιστήμια αποτελούν είδος προς εξαφάνιση - Φωτιά στους προϋπολογισμούς των νοικοκυριών που πάσχιζαν να καλύψουν τα έξοδα της πρώτης κατοικίας, θα πρέπει να καλύπτουν και άλλη μία μαζί με τα λειτουργικά έξοδα.","Μετά το άγχος της αναμονής των βαθμολογιών και την προ ημερών ανακοίνωση των βάσεων για την είσοδο στην τριτοβάθμια εκπαίδευση, γονείς και νέοι φοιτητές έχουν ήδη λάβει θέσεις στην εκκίνηση ενός νέου αγώνα δρόμου, αυτού της εύρεσης φοιτητικής στέγης, μια προσπάθεια που εύκολα μπορεί να εξελιχθεί σε καλοκαιρινό… εφιάλτη. Τα μικρά διαμερίσματα, ιδιαίτερα σε περιοχές που είναι κοντά στα πανεπιστήμια, αποτελούν είδος προς εξαφάνιση, καθώς πολλοί ιδιοκτήτες επιλέγουν τα τελευταία χρόνια να τα διαθέτουν σε πλατφόρμες βραχυχρόνιας μίσθωσης (airbnb), ενώ οι τιμές εκείνων που διατίθενται για μακροχρόνια μίσθωση έχουν καταστεί απαγορευτικές.Το φαινόμενο, που τείνει να μετατραπεί κοινωνικό πρόβλημα, έχει βάλει φωτιά στους προϋπολογισμούς των νοικοκυριών που ούτως ή άλλως πάσχιζαν να καλύψουν τα έξοδα της πρώτης κατοικίας. Πλέον, θα πρέπει να καλύπτουν και άλλη μία κατοικία μαζί με τα λειτουργικά έξοδα που τη συνοδεύουν, όπως ρεύμα, νερό, σίτιση και τηλέφωνο.€500 τον μήνα για 40 τ.μ.«Στα μικρά σπίτια των 30-50 τετραγωνικών, υπάρχει μεγάλη έλλειψη προσφοράς, γεγονός που ανεβάζει κατά πολύ τις τιμές. Σε αυτά τα τετραγωνικά δεν βρίσκει κανείς σπίτι κάτω από 400 ευρώ στην Αττική. Και δεν μιλάμε για ακίνητα – φιλέτα αλλά για ισόγεια, ακόμα και υπόγεια. Για παράδειγμα στην Κυψέλη, ο μέσος όρος της τιμής είναι 12 ευρώ ανά τετραγωνικό, που μεταφράζεται σε 500 ευρώ τον μήνα για ένα διαμέρισμα 40 τ.μ.» λέει στα «ΝΕΑ» ο πρόεδρος του Συλλόγου Κτηματομεσιτών Αττικής Λευτέρης Ποταμιάνος.Σύμφωνα με τα στοιχεία του Συλλόγου, για ενοικίαση κατοικιών από 30 μέχρι 50 τ.μ., στο κέντρο της Αθήνας η μέση τιμή (ανά τ.μ.) φτάνει τα 12,92 ευρώ, στα Εξάρχεια τα 11,47 ευρώ, στο Μετς τα 15,56 ευρώ, στο Κουκάκι τα 11.41 ευρώ, στο Παγκράτι τα 11,21 ευρώ, στου Ζωγράφου τα 10,58 ευρώ και στον Πειραιά τα 11,87 ευρώ.Βέβαια, οι τιμές δεν έχουν πάρει φωτιά μόνο στην Αττική, ενώ και η έλλειψη προσφερόμενων κατοικιών δεν αποτελεί… προνόμιο της πρωτεύουσας. «Τα Χανιά βρίσκονται σε κατάσταση εμφράγματος στην εξεύρεση κατοικίας. Η Πάτρα αντιμετωπίζει περίπου την ίδια κατάσταση με την Αθήνα», εξηγεί ο πρόεδρος της Ευρωπαϊκής Ενωσης Μεσιτών Κοσμάς Θεοδωρίδης. Παράλληλα, επισημαίνει ότι «οι ιδιοκτήτες σε περιοχές τουριστικού ενδιαφέροντος έρχονται σε συνεννόηση με τους ενοικιαστές τους για μίσθωση του διαμερίσματος μόνο για εννιά μήνες, ώστε τους υπόλοιπους τρεις να το διαθέτουν σε πλατφόρμες βραχυχρόνιας μίσθωσης, λέγοντας ότι «δεν υπάρχει άλλη εναλλακτική για εκείνους που θέλουν να βρουν σπίτι σε καλή τιμή»».Από την πλευρά του, ο Λευτέρης Ποταμιάνος αναδεικνύει το ζήτημα της έγκαιρης αναζήτησης κατοικίας: «Αυτή την περίοδο δεν υπάρχουν πολλοί φοιτητές που αναζητούν με μανία διαμερίσματα, με το σκεπτικό ότι θα γλιτώσουν δύο ενοίκια μέχρι τον Σεπτέμβριο. Εμείς κάνουμε συνεχώς εκκλήσεις στους ενδιαφερομένους να αρχίσουν πιο νωρίς το ψάξιμο γιατί σε διαφορετική περίπτωση θα «πέσουν» όλοι μαζί και δεν θα βρίσκουν τα κατάλληλα ακίνητα». Ο ίδιος, πάντως, εκφράζει την αισιοδοξία του πως και αυτή τη χρονιά τελικά όλοι οι φοιτητές θα μπορέσουν να βρουν στέγη. «Οπως κάθε χρόνο, όλοι, με κάποιον τρόπο, θα βρουν σπίτι. Ο γονιός δεν θα κόψει τις σπουδές του παιδιού του. Θα προτιμήσει να περιορίσει τα δικά του έξοδα, ακόμα και να μην πληρώσει την Εφορία του, για καλύψει τις ανάγκες του, χωρίς, ωστόσο, να λείπουν και οι περιπτώσεις που φοιτητές ξαναδίνουν Πανελλαδικές με στόχο να έρθουν πιο κοντά στον τόπο κατοικίας τους την επόμενη χρονιά».Οι δισταγμοίΗ πρακτική της συγκατοίκησης, που είναι ευρέως διαδομένη στο εξωτερικό, αρχίζει πλέον να φαντάζει ως αντίδοτο στις υψηλές τιμές που χαρακτηρίζουν την κτηματομεσιτική αγορά, αν και στη χώρα μας δεν συνηθίζεται στον ίδιο βαθμό, ακόμα και τώρα που η ακρίβεια έχει γονατίσει τους οικογενειακούς προϋπολογισμούς. «Αν και η συγκατοίκηση ήταν κάτι συχνό στη χώρα μας τις δεκαετίες του 1980 και του 1990, από το 2000 και μετά, με την οικονομική ευμάρεια που χαρακτήριζε την εποχή, εγκαταλείφθηκε αυτή η ιδέα» περιγράφει ο Λευτέρης Ποταμιάνος.Οπως λέει ο πρόεδρος του Συλλόγου Κτηματομεσιτών Αττικής, η τιμή ανά τετραγωνικό μέτρο στα μεγαλύτερα σπίτια είναι αισθητά χαμηλότερη σε σύγκριση με τα μικρότερα διαμερίσματα και παραθέτει τους λόγους πίσω από αυτή την ιδιομορφία: «Σπίτι 100 τ.μ. θα το βρει κανείς με 8-9 ευρώ ανά τ.μ. Αυτό συμβαίνει λόγω της μειωμένης ζήτησης στα μεγάλα ακίνητα. Το μικρό θα το ζητήσει ο φοιτητής, ο εργένης αλλά και ο τουρίστας μέσω της βραχυχρόνιας μίσθωσης. Ενα σπίτι 150 τ.μ. μπορούν να το νοικιάσουν τρεις ή ακόμα και τέσσερις φοιτητές, με τον καθένα να πληρώνει από 200 έως 300 ευρώ. Ωστόσο, πολλοί φοβούνται τη συγκατοίκηση, καθώς δεν θέλουν να συμβιώνουν με έναν άγνωστο. Η  κοινωνία μας δεν είναι η ίδια όπως πριν από 40 χρόνια».Με τις γκαρσονιέρες και τα δυάρια να εξαντλούνται, ο Κοσμάς Θεοδωρίδης θεωρεί αναπόφευκτη τη στροφή των φοιτητών στη συγκατοίκηση. «Στο εξωτερικό θεωρείται αυτονόητη και είναι και μάλιστα μορφή κοινωνικοποίησης. Η εφαρμογή αυτής της πρακτικής ενισχύεται και από τις πλατφόρμες εύρεσης συγκατοίκου. Σιγά σιγά θα περάσει και σε εμάς αυτή η νοοτροπία» εκτιμά. Στο ίδιο πνεύμα, ο Λευτέρης Ποταμιάνος αναφέρει χαρακτηριστικά ότι στην Ελλάδα οι περισσότεροι φοιτητές που συγκατοικούν προέρχονται από την Κύπρο.Ωστόσο και η από κοινού χρήση ενός διαμερίσματος δεν είναι πάντα ανέφελη, με τον διαχωρισμό των λειτουργικών εξόδων να αποτελεί συχνά πεδίο διαμαχών για τους ενοικιαστές. «Πέρα από το ενοίκιο, που είναι ένα πάγιο και συγκεκριμένο ποσό, στα υπόλοιπα έξοδα του σπιτιού ενδέχεται να υπάρξουν τριβές. Μπορεί, δηλαδή, να προκύψουν προβλήματα με τους λογαριασμούς – για το ποιος έκαψε περισσότερο ρεύμα, ποιος άναψε περισσότερο τον θερμοσίφωνα κ.ο.κ.».Ο πρόεδρος της Ευρωπαϊκής Ενωσης Μεσιτών καταλήγει στο συμπέρασμα πως η δραματική μείωση των γεννήσεων αναπόφευκτα – δυστυχώς – θα αποσυμπιέσει τη ζήτηση φοιτητικής στέγασης: «Είμαστε ακόμα στη «γενιά του Καραμανλή». Δηλαδή, τα παιδιά που σπουδάζουν σήμερα γεννήθηκαν με τα κίνητρα που είχαν δοθεί τότε, προ 20 ετών. Οταν ξεκινήσουν να εισέρχονται στα πανεπιστήμια τα «παιδιά της κρίσης», που γεννήθηκαν από το 2010 και έπειτα, θα υπάρξει μεγάλη αλλαγή στη ζήτηση ακινήτων, λόγω της δημογραφικής κατάρρευσης. Η ζήτηση θα πέσει από τα 110.000 – 120.000 παιδιά στα 60.000 – 70.000, σχεδόν στο μισό. Εκτός, βέβαια, αν μέχρι τότε έχουν απογειωθεί τα ιδιωτικά πανεπιστήμια και έχουμε μαζικές αφίξεις φοιτητών από χώρες του εξωτερικού».Πηγή: «Τα Νέα» – Εντυπη Εκδοση",https://www.tovima.gr/wp-content/uploads/2024/07/29/5363706.jpg,"Τα διαμερίσματα κοντά στα πανεπιστήμια αποτελούν είδος προς εξαφάνιση - Φωτιά στους προϋπολογισμούς των νοικοκυριών που πάσχιζαν να καλύψουν τα έξοδα της πρώτης κατοικίας, θα πρέπει να καλύπτουν και άλλη μία μαζί με τα λειτουργικά έξοδα."
https://www.tovima.gr/2024/07/28/finance/akinita-fotia-ta-enoikia-gia-tous-foitites-eos-kai-500e-gia-30-tm/,Ακίνητα: Φωτιά τα ενοίκια για τους φοιτητές – Έως και 500€ για 30 τμ,28-07-2024,11:22,Οικονομία,Newsroom,Στο κόκκινο τα ενοίκια για φοιτητική στέγη σε Αθήνα και Θεσσαλονίκη - Αναλυτικά οι τιμές ανά περιοχή.,"Όσοι είδαν τους κόπους τους να επιβραβεύονται με την είσοδό τους στην σχολή που διάλεξαν έχουν τώρα να δώσουν μία ακόμα μάχη: αυτή της εύρεσης φοιτητικής στέγης.Στο πλαίσιο αυτό αναζητούν μαζί με τους γονείς τους την λύση που ταιριάζει και αυτή αντέχει ο οικογενειακός τους προϋπολογισμός. Οι περισσότεροι στρέφονται στην λύση ενοικίου είτε μια μικρής γκαρσονιέρας είτε μεγαλύτερου διαμερίσματος για συγκατοίκηση. Δεν είναι όμως αμελητέος ο αριθμός των γονιών που εξετάζουν και το ενδεχόμενο αγοράς ενός σπιτιού, κοιτώντας μακροπρόθεσμα.Χαρακτηριστικό το παράδειγμα γονιών από την Κρήτη με δύο παιδιά: το ένα σπουδάζει ήδη στην Αθήνα και το δεύτερο ξεκινά από φέτος τις σπουδές του στην πρωτεύουσα. «Στην περίπτωση αυτή, όπως τα υπολογίσαμε, εάν βρεθεί κάποια ευκαιρία, η αγορά συμφέρει σε σχέση με το ενοίκιο. Είναι μια επένδυση που θα μείνει στα παιδιά που σχεδιάζουν να κάνουν τα πρώτα τους επαγγελματικά βήματα στην Αθήνα» ανέφεραν στο Αθηναϊκό-Μακεδονικό Πρακτορείο Ειδήσεων.Ενοικίαση από 250-500 ευρώ για 30 τμ στην ΑθήναΠού κυμαίνονται όμως σήμερα οι τιμές ενοικιάσεις και αγοράς ακινήτων στην ευρύτερη περιοχή της Αθήνας; Ποιες οι διαφοροποιήσεις σε σχέση με το 2023; Ποιες είναι οι τιμές ενοικίων στην Θεσσαλονίκη, Πάτρα και Ηράκλειο Κρήτης; Ειδικότερα, σύμφωνα με στοιχεία από την ηλεκτρονική πλατφόρμα της Χρυσής Ευκαιρίας προκύπτουν τα ακόλουθα:H μέση τιμή ενοικίασης για διαμερίσματα στην ευρύτερη περιοχή της πρωτεύουσας μέχρι και 60 τ.μ ξεκινούν από 8,28 ευρώ το τετραγωνικό μέτρο στις Αχαρνές (που σημαίνει για παράδειγμα ότι για μια γκαρσονιέρα 30 τμ το ενοίκιο είναι 248 ευρώ ευρώ) και φθάνει μέχρι και 16,56 ευρώ το τετραγωνικό στην Βούλα (που σημαίνει ότι για μια γκαρσονιέρα 30 τμ το ενοίκιο είναι 496 ευρώ).Οι αυξήσεις των ενοικίων το πρώτο εξάμηνο του 2024 τόσο στην Αθήνα, όσο και στην Θεσσαλονίκη, Πάτρα και Ηράκλειο Κρήτης σε πολλές περιπτώσεις ξεπερνούν και το 10% σε σχέση με το πρώτο εξάμηνο του 2023. Σύμφωνα με τα συγκριτικά στοιχεία οι αυξήσεις είναι μεγάλες και στις περιοχές με τις χαμηλότερες τιμές ενοικίων ανά τ.μ.Αναλυτικότερα οι τιμές ενοικίασης ανά τ.μ στο πρώτο εξάμηνο του έτους για διαμερίσματα μέχρι και 60 τμ ανά περιοχή στην ευρύτερη περιοχή της Αθήνας ξεκινούν από:Αχαρνές 8,28 ευρώ ανά τμ (+4,8% σε σχέση με πρώτο εξάμηνο 2023), ‘Αρτεμις 8,72 ευρώ ανά τ.μ (αύξηση +8,2%), Κερατσίνι 8,8 ευρώ ανά τ.μ (+7,6%), Ίλιον 8,95 ευρώ ανά τ.μ (+11,2%) Πετρούπολη 8,96 ευρώ ανά τ.μ (+4,9%), Κορυδαλλός 9.47 ευρώ ανά τ.μ (+15,60%), Νίκαια 9,52 ευρώ ανά τ.μ (+8,10%), Περιστέρι 9,64 ευρώ ανά τ.μ (+10,40%), Γαλάτσι 9,73 ευρώ ανά τ.μ (+8,40%), Χαϊδάρι 9,85 ευρώ ανά τ.μ (+8,10%), Νέα Ιωνία 9,95 ευρώ ανά τ.μ (+7,20%)Ακολουθούν: Αιγάλεω 10,11 ευρώ ανά τ.μ, Καλύβια Θορικού 10,17 ευρώ ανά τ,μ Ηράκλειο Αττικής 10,32 ευρώ ανά τμ), Πειραιάς 10, 44 ευρώ ανά τμ, Αγ. Δημήτριος 10,57 ευρώ ανά τ.μ, Γέρακας 10,63 ευρώ ανά τ.μ, Μεταμόρφωση 10,7 ευρώ ανά τ.μ. Παλλήνη 10,73 ευρώ ανά τ.μ Καλλιθέα 10,81 ευρώ ανά τμ. Κεντρικός Τομέας Αθηνών 10,88 ευρώ ανά τμ (αύξηση 9,1%) , Μοσχάτο 10,9 ευρώ ανά τ.μ, Ζωγράφου 10,96 ευρώ ανά τ.μ, Βύρωνας 11,18 ευρώ ανά τ.μ, Πόρο Ράφτη 11,21 ευρώ ανά τμ, Ηλιούπολη 11,24 ευρώ ανά τμ, Νέα Σμύρνη 11,43 ευρώ ανά τμ και Χολαργός 11,48 ευρώ ανά τμ.Οι υψηλότερες τιμές διαμορφώνονται σε Βούλα 16,56 ευρώ ανά τ.μ., Βάρη 14, 67 ευρώ ανά τ.μ Γλυφάδα 13.69 ευρώ ανά τ.μ , Ελληνικό 13, 48 ευρώ ανά τ.μ, Κηφισιά 13, 45 ευρώ ανά τ.μ, ‘Αλιμος 13,26 ευρώ ανά τ.μ, Μελίσσια 12,9 ευρώ ανά τ.μ Μαρούσι 12, 63 ευρώ ανά τ.μ, Χαλάνδρι 12, 63 ευρώ ανά τ.μ, Παλαιό Φάληρο 12,23 ευρώ ανά τ.μ, Βριλήσσια 12,15 ευρώ ανά τ.μ, Νέα Ερυθραία 12,14 ευρώ ανά τ.μ, Αγ. Παρασκευή 12,07 ευρώ ανά τ.μ, Σαρωνίδα 11, 82 ευρώ ανά τ.μ, Δάφνη Αττικής 11, 68 ευρώ ανά τ.μ , Καισαριανή 11, 6 ευρώ ανά τ,μ και Αργυρούπολη 11.56 ευρώ ανά. Τμ.Θεσσαλονίκη-Πάτρα- Ηράκλειο: Σημαντικές αυξήσεις στα ενοίκιαΣτην Θεσσαλονίκη η μέση τιμή ενοικίασης για διαμερίσματα μέχρι 60 τμ ανέρχεται σε 9,46 ευρώ ανά τ.μ το πρώτο εξάμηνο του 2024 παρουσιάζοντας αύξηση 6,7% σε σχέση με την αντίστοιχη περυσινή χρονική περίοδο.Στην Πάτρα η μέση τιμή ενοικίασης ανέρχεται σε 9,14 ευρώ ανά τ.μ παρουσιάζοντας άνοδο 13,1% και στο Ηράκλειο Κρήτης 9,85 ευρώ ανά τ.μ παρουσιάζοντας άνοδο 10,5%Αγορά ακινήτου – Μεγάλες αυξήσεις, πάνω από 50.000 ευρώ για μια γκαρσονιέρα 30 τ.μΟι χαμηλότερες τιμές για αγορά διαμερίσματος μέχρι 80 τ.μ στην ευρύτερη περιοχή της πρωτεύουσας ξεκινούν στις Αχαρνές από 1710 ευρώ ανά τ.μ, σημειώνοντας αύξηση 10,30% σε σχέση με πέρυσι. Για παράδειγμα για μια γκαρσονιέρα 30 τ.μ μια μέση τιμή αγοράς είναι 51.300 ευρώ.Οι τιμές φθάνουν μέχρι και 5.507 ευρώ το τ.μ στην Βούλα που σημαίνει ότι για μια γκαρσονιέρα 30 τ.μ η αγορά φθάνει τα 165.150 ευρώ.Οι τιμές σύμφωνα με την βάση δεδομένων της Χρυσής Ευκαιρίας που περιλαμβάνει χιλιάδες ακίνητα είναι (από την υψηλότερη στην χαμηλότερη):Βούλα 5507 ευρώ ανά τ.μ (+6,80%), Ελληνικό 5110 ευρώ ανά τ.μ (+47,10%), Γλυφάδα 4546 ευρώ ανά τμ (+12,20%), Βάρη 4390 ευρώ ανά τ.μ (+3,30%), ‘Αλιμος 4131 ευρώ ανά τ.μ (+7,90%), Βριλήσσια 3961 ευρώ ανά τ.μ (+25,60%), Αργυρούπολη 3604 ευρώ ανά τ.μ (33,10%), Παλαιό Φάληρο 3576 ευρώ ανά τ.μ (+5,50%), Κηφισιά 3509 ευρώ ανά τ.μ (+6,50%), Μοσχάτο 3389 (+15%), Αγ. Παρασκευή 3356 ευρώ ανά τ.μ (+4,80%), Νέα Ερυθραία 3334 ευρώ ανά τ.μ (+8,50%), Σαρωνίδα 3309 ευρώ ανά τ.μ (+20%), Μελίσσια 3305 ευρώ ανά τ.μ (+12%), Χαλάνδρι 3269 ευρώ ανά τ.μ (+7%), Μαρούσι 3235 ευρώ ανά τμ (+7,30%) Γέρακας 3214 ευρώ ανά τ.μ (+5,40%), Καλύβια Θορικού 3127 ευρώ ανά τμ. (+4,40%), Πόρτο Ράφτη 2999 ευρώ ανά τ.μ(+12%), Πειραιάς 2910 ευρώ ανά τ.μ (+44,9%), Χολαργός 2905 ευρώ ανά τ.μ (+1,80%), Αγ. Δημήτριος Αττικής 2900 ευρώ ανά τμ (12%).Ακολουθούν οι περιοχές: Ηλιούπολη 2861 ευρώ ανά τμ, Νέα Σμύρνη 2841 ευρώ ανά τμ , Παλλήνη 2834 ευρώ ανά τμ, Δάφνη Αττικής 2825 ευρώ ανά τμ , Ηράκλειο, Αττική 2724 ευρώ ανά τμ ,Καλλιθέα 2689 ευρώ ανά τμ , Καισαριανή 2661 ευρώ ανά τμ, Βύρωνας 2503 ευρώ ανά τμ, Ζωγράφου 2474 ευρώ ανά τμ , Μεταμόρφωση 2454 ευρώ ανά τμ, Νέα Ιωνία 2452 ευρώ ανά τμ, Κορωπί 2283 ευρώ ανά τμ, Γαλάτσι 2262 ευρώ ανά τμ, Πετρούπολη 2209 ευρώ ανά τμ, Αιγάλεω 2159 ευρώ ανά τμ , Χαϊδάρι 2150, ευρώ ανά τμ, Ίλιον 2112 ευρώ ανά τμ, Περιστέρι 2093 ευρώ ανά τμ Κερατσίνι 1982 ευρώ ανά τμ, Νίκαια 1926 ευρώ ανά τμ, ‘Αρτεμις 1913 ευρώ ανά τμ, Κορυδαλλός 1894 ευρώ ανά τμ (αύξηση 29,80%) Αχαρνές 1710 ευρώ ανά τμΣτην Θεσσαλονίκη η μέση τιμή πώλησης για διαμερίσματα μέχρι 80 τμ, διαμορφώνεται σε 2381 ευρώ ανά τ.μ παρουσιάζοντας αύξηση 10% σε σχέση με πέρυσι. Στην Πάτρα η μέση τιμή πώλησης είναι 1615 ευρώ ανά τ.μ (αύξηση 28,30%_ και στο Ηράκλειο Κρήτης σε 2076 ευρώ ανά τ.μ παρουσιάζοντας αύξηση 7,40%Συστάσεις σε γονείς και φοιτητέςΜερικές βασικές συμβουλές προς τους νέους φοιτητές και γονείς δίνει η ΠΟΜΙΔΑ στην ιστοσελίδα της. Απευθυνόμενη στους νέους φοιτητές και γονείς συνιστά:Μην πανικοβάλλεστε. Δεν χρειάζεται να μισθώσετε κατοικία από την πρώτη στιγμή, ούτε τα μαθήματα αρχίζουν την επομένη της ανακοίνωσης των αποτελεσμάτων.Μην ψάχνετε για σπίτι έξω από την πύλη του Πανεπιστημίου, (σύνηθες λάθος των γονέων). Λίγους δρόμους ή λίγες στάσεις πιο κάτω, υπάρχουν πολλά σπίτια που σας περιμένουν, ανακαλύψτε τα.Οργανώστε την αναζήτησή σας και μην σπεύσετε να καταλήξετε στο πρώτο που θα δείτε, κλείστε όμως αμέσως το πρώτο που σας κάνει.Αν σας ζητήσουν μίσθωμα που υπερβαίνει τα οικονομικά σας, μη το δεχτείτε, γιατί θα βρείτε σίγουρα αυτό που ζητάτε λίγο παραπέρα.Δεν υπάρχει περιορισμός ούτε ως προς το ποσό της εγγύησης, ούτε ως προς τον αριθμό των προκαταβαλλομένων μισθωμάτων.Οργανώστε τη συγκατοίκησή σας με άλλους γνωστούς σας φοιτητές/τριες, σε δυάρια, τριάρια και γενικά μεγάλα διαμερίσματα, τα οποία πάντοτε ενοικιάζονται πολύ φτηνότερα από τα μικρότερα. Το φοιτητικό επίδομα ενοικίου για συγκατοίκηση είναι κατά πολύ μεγαλύτερο από το απλό επίδομα.Ελέγξτε προσεκτικά και χωρίς βιασύνη το σπίτι που βρήκατε καθώς και την κατάσταση στην οποία βρίσκεται αυτό. Αν είναι βράδυ ζητείστε να το δείτε και με το φως της ημέρας.Συμπληρώστε και υπογράψτε έγγραφο μισθωτήριο, τόσο σεις όσο και ο ενδιαφερόμενος γονέας σας, αλλά προσοχή, μην καταβάλετε ποτέ μισθώματα ή προκαταβολές αν δεν βεβαιωθείτε ότι αυτός που σας τα ζητά είναι πράγματι ο ιδιοκτήτης του σπιτιού που νοικιάζετε.Μακρυά από τα δήθεν «γραφεία πληροφοριών», τα οποία υπόσχονται ότι αν τους προκαταβάλλετε κάποιο ποσό, θα σας βρουν αμέσως σπίτι όπως το θέλετε. Τις περισσότερες φορές οι «πληροφορίες» τους είναι παρωχημένες και χωρίς καμιά αξία.Απευθυνθείτε μόνον σε επίσημα μεσιτικά γραφεία, στα οποία δεν προκαταβάλετε κανένα ποσό ως αμοιβή, παρά μόνον όταν υπογράψετε μισθωτήριο και παραλάβετε το σπίτι.",https://www.tovima.gr/wp-content/uploads/2024/07/28/akinita.jpg,Στο κόκκινο τα ενοίκια για φοιτητική στέγη σε Αθήνα και Θεσσαλονίκη - Αναλυτικά οι τιμές ανά περιοχή.
https://www.tovima.gr/2024/07/17/finance/akinita-sto-zenith-ta-enoikia-oso-pio-mikra-toso-pio-akriva/,"Ακίνητα: Στο Ζενίθ τα ενοίκια – Οσο πιο μικρά, τόσο πιο ακριβά",17-07-2024,10:14,Οικονομία,Ανδρομάχη Παύλου,Ασυγκράτητες οι τιμές των ενοικίων στα ακίνητα - Στα ύψη αν τα διαμερίσματα είναι επιπλωμένα,"Όσο πιο μικρά ακίνητα τόσο πιο ακριβά. Οι τιμές των ενοικίων διαφοροποιούνται ανάλογα με την περιοχή αλλά και τα ποιοτικά χαρακτηριστικά του κάθε ακινήτου.Οι αγγελίες που δημοσιεύονται αυτή την περίοδο έρχονται να αποτυπώσουν τη μεγάλη ζήτηση αυτή τη στιγμή στην αγορά ακινήτων για μικρά διαμερίσματα των 50-60 τ.μ., τα οποία πραγματικά γίνονται ανάρπαστα εντός και εκτός του κέντρου της πρωτεύουσας. Το ενοίκιο μάλιστα αυξάνεται κατά πολύ αν πρόκειται για επιπλωμένα διαμερίσματα, τα οποία έχουν αυξηθεί στις αγγελίες το τελευταίο διάστημα.Ακίνητα και ενοίκιαΤα τελευταία χρόνια η ενοικίαση έχει αποδειχτεί δύσκολο «σπορ», καθώς οι τιμές ανεβαίνουν ραγδαία και η προσφορά είναι ιδιαίτερα μικρή, σε σχέση με την ζήτηση.Μιλώντας στον ΟΤ ο πρόεδρος του Συλλόγου Μεσιτών Αθηνών – Αττικής, Λευτέρης Ποταμιάνος τόνισε ότι «όσο μικραίνουν τα τ.μ. στα διαμερίσματα τόσο μεγαλώνει το κοινό. Πρώτα στη ζήτηση αλλά ακριβότερα ανά τετραγωνικό τα ακίνητα έως 55 τ.μ., που εξυπηρετούν πολλές κατηγορίες ενοικιαστών όπως δηλαδή φοιτητές, ζευγάρια.Δεν είναι τυχαίο ότι το πρόβλημα των ακριβών ενοικίων εντοπίζεται κυρίως στα μικρότερα ακίνητα. Όμως τα 100 τ.μ. είναι συνήθως αυτά που απευθύνονται σε οικογένειες».Επίσης, πρόσθεσε ότι «τα μικρά διαμερίσματα είναι ανάρπαστα στα μεγάλα αστικά κέντρα όπως στην Αθήνα, στην Πάτρα, στη Λάρισα και στην Θεσσαλονίκη.Για παράδειγμα, ένα ανακαινισμένο διαμέρισμα 100 τ.μ. στην Κυψέλη ενοικιάζεται από 7 ευρώ έως 9 ευρώ το τετραγωνικό μέτρο, ενώ η τιμή ενοικίασης ενός διαμερίσματος στην ίδια περιοχή 50 τ.μ κυμαίνεται από 8 έως 11 ευρώ το τετραγωνικό μέτρο.Στοιχεία για ακίνητα και ενοίκιαΜε βάση και τον δείκτη τιμών του Spitogatos (SPI) κατά το 2ο τρίμηνο του 2024, η μέση ζητούμενη τιμή ενοικίασης κατοικιών αυξήθηκε κατά 8,9% σε σχέση με την ίδια περίοδο την προηγούμενη χρονιά.Τα ακριβότερα σημεία της Ελλάδας για ενοικίαση κατοικίας κατά το 2ο τρίμηνο του 2024 είναι οι Κυκλάδες, τα Νότια και τα Βόρεια Προάστια της Αθήνας, η Κέρκυρα και το κέντρο της Αθήνας.Ο νομός Χαλκιδικής επίσης φιγουράρει ψηλά σε μέση ζητούμενη τιμή ενοικίασης, η οποία όμως δεν είναι συγκρίσιμη λόγω του μεγάλου αριθμού ακινήτων για βραχυπρόθεσμη ενοικίαση, με τις μηνιαίες τους τιμές να είναι πολύ υψηλότερες από αυτές της μακροπρόθεσμης ενοικίασης.Σε ό,τι αφορά την ενοικίαση, κεντρικές περιοχές της Αθήνας, των Νοτίων αλλά των Βορείων Προαστίων μονοπωλούν την κατάταξη των πέντε πιο ακριβών περιοχών της Αττικής για ενοικίαση κατοικίας, με τη Βουλιαγμένη να βρίσκεται και εδώ στην πρώτη θέση με μέση ζητούμενη τιμή ενοικίασης 18,8 €/τ.μ.Σε ό,τι αφορά την ενοικίαση κατοικιών, το Πέραμα αναδεικνύεται ως η πιο οικονομική περιοχή για ενοικίαση κατοικίας το 2ο τρίμηνο του 2024 με μέση ζητούμενη τιμή ενοικίασης 6,9 €/τ.μ., ενώ ακολουθεί ο Άγιος Ιωάννης Ρέντης, οι Αχαρνές, η Αγία Βαρβάρα και οι Άγιοι Ανάργυροι στα Δυτικά Προάστια.Σε ό,τι αφορά την ενοικίαση, οι μεγαλύτερες αυξήσεις μέσης ζητούμενης τιμής κατά το 2ο τρίμηνο του 2024 σε σχέση με την ίδια περίοδο την περσινή χρονιά, εντοπίζονται στο Κορωπί (29,3%), στη Σταμάτα (19,0%) και στην περιοχή Καμίνια-Παλαιά Κοκκινιά (17,8%).Σε ό,τι αφορά την ενοικίαση, οι πιο ακριβές περιοχές κατά το 2ο τρίμηνο του 2024 είναι το κέντρο της Θεσσαλονίκης (10,4 €/τ.μ.), η περιοχή Βαρδάρης-Λαχανόκηποι (9,7 €/τ.μ.) και η περιοχή Φάληρο-Ιπποκράτειο (9,2 €/τ.μ.). Στις πιο οικονομικές περιοχές για ενοικίαση κατοικίας κατά το 2ο τρίμηνο του 2024 περιλαμβάνονται και πάλι η Μυγδονία (4,1 €/τ.μ.) και τα Βασιλικά (4,2 €/τ.μ.). Ακολουθεί η περιοχή Χορτιάτης (4,4 €/τ.μ.).Πηγή: ot.gr",https://www.tovima.gr/wp-content/uploads/2024/02/12/akinita-times.jpg,Ασυγκράτητες οι τιμές των ενοικίων στα ακίνητα - Στα ύψη αν τα διαμερίσματα είναι επιπλωμένα
https://www.tovima.gr/2024/07/10/finance/akriveia-fthinoteri-i-enoikiasi-ix-sto-eksoteriko-oi-times-stin-ellada/,Ακρίβεια: Φθηνότερη η ενοικίαση ΙΧ στο εξωτερικό – Οι τιμές στην Ελλάδα,10-07-2024,19:44,Οικονομία,Newsroom,Γονατίζει η ακρίβεια - Φθηνότερες οι ενοικιάσεις οχημάτων στο εξωτερικό,"Ακριβά πληρώνει ο Έλληνας τις διακοπές του, με τις διαφορές των τιμών να παρατηρούνται όχι μόνο σε σχέση με το εξωτερικό όλα και από τόπο σε τόπο.Ας υποθέσουμε πως υπολογίζει κανείς να πάει σε κάποιο νησί μακριά από την Αθήνα.Στην Κέρκυρα ή την Σαμοθράκη, υπολογίζοντας βενζίνες, χαμένες ώρες στον δρόμο, μετάβαση με το ferry boat από την μία, και από την άλλη, αεροπορικά, το πάρκινγκ του αεροδρομίου και ενοικίαση αυτοκινήτου, η διαφορά βγαίνει μάλλον μικρή αν αναλογιστεί κανείς πόση ταλαιπωρία γλιτώνει και πως ουσιαστικά κερδίζει 2 ημέρες διακοπών που δεν χάνονται στον δρόμο.Υπάρχει όμως άλλη μία ιδιαιτερότητα της ελληνικής αγοράς. Προσφορά και ζήτηση κάνουν τις τιμές ενοικιάσεως ΙΧ να έχουν τεράστιες διαφορές από νησί σε νησί.Στην Λευκάδα, παράδοση στο ξενοδοχείο από 5 έως 11 Αυγούστου, η τιμή για ένα ιταλικό Super Mini είναι για 6 ημέρες στα 385.66 ευρώ.Ο ίδιος τύπος αυτοκινήτου και για το ίδιο διάστημα στην Κέρκυρα, παράδοση στο αεροδρόμιο, είναι στα 265 ευρώ.Πόσο θα το πληρώναμε, όμως, στην Αθήνα;Στην πρωτεύουσα από 5 έως 11 Αυγούστου, το ίδιο διάστημα με τα νησιά δηλαδή, και πάλι το ίδιο ιταλικό αυτοκίνητο πόλης παράδοση στο αεροδρόμιο, ενοικιάζεται στα 196,38 ευρώ από αρχική τιμή 230,16.Φθηνότερα στο εξωτερικόΣτην Μάλτα, για το διάστημα 5 Αυγούστου έως 11 Αυγούστου, ένα μικρό αυτοκίνητο έχει μόλις 39 ευρώ, ενώ ένα ιταλικό μίνι ίδιο με αυτό που βλέπαμε στα ελληνικά νησιά είναι στα 65 ευρώ.Ιδού και η απίστευτη προσφορά από το γραφείο ενοικιάσεων: Για παραλαβή από το αεροδρόμιο Μάλτας στις 5 Αυγούστου 10 το πρωί και παράδοση στις 10 πρωί στις 11 Αυγούστου, η τιμή για 6 ημέρες ανέρχεται σε μόλις 64,38 ευρώ.Στα «ύψη» και τα ποδήλαταΑκόμα και για τα ποδήλατα θα δούμε πως οι τιμές έχουν «πετάξει».Οι τιμές είναι από ενοίκιο ημερησίως 15 ευρώ για τα Μ.Τ.Β, 12 ευρώ τα TREKKING CITY, 20 ευρώ ποδήλατα δρόμου και από 25 ευρώ οι κούρσες. Δηλαδή ένα ζευγάρι θα δώσει από 24 ως 50 ευρώ την ημέρα στην Πάρο και για 6 ημέρες 300 ευρώ για 2 ποδήλατα.Όσο για τα μηχανάκια στην Σαντορίνη, το 125άρι στην υψηλή περίοδο από 20 Ιουλίου έως 25 Αυγούστου έχει 28 ευρώ για 6 ημέρες δηλαδή θα φτάσει 168 ευρώ και εδώ μια τιμή που στα ίσια ανταγωνίζεται την τιμή αυτοκινήτων.",https://www.tovima.gr/wp-content/uploads/2024/04/29/family_car-e1720629870788.jpg,Γονατίζει η ακρίβεια - Φθηνότερες οι ενοικιάσεις οχημάτων στο εξωτερικό
https://www.tovima.gr/2024/07/08/society/foititiki-stegi-pou-kymainontai-ta-enoikia-ana-poli-kai-perioxi/,Φοιτητική στέγη: Πού κυμαίνονται τα ενοίκια ανά πόλη και περιοχή,08-07-2024,13:27,Κοινωνία,Newsroom,"Ο «χάρτης» των ενοικίων για φοιτητικά σπίτια σε Αττική, Πάτρα, Κρήτη, Θεσσαλονίκη","Δύσκολη εξίσωση αποτελεί για ακόμη μια χρόνια η εύρεση φοιτητικής στέγης, τόσο στην Αθήνα, όσο και στην Θεσσαλονίκη, καθώς το ράλι τιμών στα ενοίκια συνεχίζεται χωρίς «φρένα».Τα περισσότερα σπίτια είναι απλησίαστα με πολλούς φοιτητές να συμπληρώνουν το μηχανογραφικό δελτίο επιλέγοντας πανεπιστημιακές σχολές κοντά στον μόνιμο τόπο κατοικίας τους, καθώς οι οικογένειές τους αδυνατούν να καλύψουν τα ενοίκια και άλλες λειτουργικές δαπάνες.Φοιτητική στέγη: Στα ύψη οι τιμές – Πού κυμαίνονται ανά πόλη και περιοχή1.)ΑθήναΝέος Κόσμος: 40- 50 τ.μ., από 450- 550€ / μήναΚουκάκι: 40 – 50 τ.μ., από 600€ /μήναΖωγράφου: έως 35 τ.μ. από 400 – 550 €/μήναΚυψέλη: έως 35 τ.μ. από 350€ – 500 € /μήνα και έως 50 τ.μ., έως 590€ /μήνα2.)ΠάτραΚέντρο πόλης, Ψηλά Αλώνια: έως 25 τ.μ. 270€/ μήνα και 50 – 60 τ.μ. 600 € / μήναΣυνοικίες (Ζαρουχλέικα, Ψαροφάι): 40 – 50 τ.μ., από 300€ έως 400€/ μήνα3.)Κρήτη (Χανιά)45 τ.μ. 650 €/ μήνα50 – 60 τ.μ. έως 850€ /μήνα4.)Θεσσαλονίκη30 – 45 τ.μ., από 300 – 600 €/μήνα50 -60 τ.μ., από 450 – 750 €/μήναΤα μηνιαία έξοδα ενός φοιτητήΕνοίκιο: 350€ – 500€Κοινόχρηστα: 15 – 30€Ηλεκτρικό ρεύμα: 50 – 60€Νερό: 10€Ίντερνετ: 25€Λογαριασμός κιν. τηλεφωνίας: 25€Σουπερμάρκετ: 150 – 200 €Έξοδοι – καφέδες -φαγητό – σινεμά: 200 -250 €Σύνολο: 825 – 1.100€",https://www.tovima.gr/wp-content/uploads/2024/07/08/h6878796.jpg,"Ο «χάρτης» των ενοικίων για φοιτητικά σπίτια σε Αττική, Πάτρα, Κρήτη, Θεσσαλονίκη"
https://www.tovima.gr/2024/06/13/finance/akinita-poso-ayksithikan-ta-enoikia-kai-oi-times-polisis-se-grafeia-katastimata/,"Ακίνητα: Πόσο αυξήθηκαν τα ενοίκια και οι τιμές πώλησης σε γραφεία, καταστήματα",13-06-2024,14:00,Οικονομία,Newsroom,Τι δείχνουν τα στοιχεία από την Τράπεζα της Ελλάδος για τις τιμές ενοικίασης και πώλησης σε καταστήματα και γραφεία,"Σε ανοδική τροχιά παρέμειναν και το δεύτερο εξάμηνο του 2023 οι τιμές των επαγγελματικών ακινήτων–γραφεία και καταστήματα-στην Ελλάδα, οδηγώντας σε περαιτέρω διόγκωση των τιμών συνολικά για το 2023.Σύμφωνα με τα στοιχεία της Τράπεζας της Ελλάδος (ΤτΕ) το 2023 οι τιμές των γραφείων υψηλών προδιαγραφών (σε ονομαστικούς όρους) αυξήθηκαν κατά μέσο όρο κατά 5,9% σε σχέση με το 2022 για το σύνολο της Ελλάδος, έναντι αντίστοιχης αύξησης 3,6% το 2022. Με διάκριση κατά γεωγραφική περιοχή, το 2023 οι τιμές γραφείων υψηλών προδιαγραφών κατέγραψαν μέση ετήσια αύξηση 5,7% στην Αθήνα, 2,2% στη Θεσσαλονίκη και 6,9% στην υπόλοιπη Ελλάδα.Κατά το β΄ εξάμηνο του 2023, οι τιμές των γραφειακών χώρων υψηλών προδιαγραφών για το σύνολο της χώρας παρουσίασαν αύξηση 2,1% σε σχέση με το α΄ εξάμηνο του 2023 (προσωρινά στοιχεία). Με βάση τα αναθεωρημένα στοιχεία, το β΄ εξάμηνο του 2022, οι τιμές των γραφείων υψηλών προδιαγραφών κατέγραψαν αύξηση 3,8% σε σχέση με το προηγούμενο εξάμηνο, ενώ κατά το α΄ εξάμηνο του 2023 κατέγραψαν αντίστοιχη αύξηση 2,9%. Με διάκριση κατά γεωγραφική περιοχή, το β΄ εξάμηνο του 2023 οι τιμές γραφειακών χώρων υψηλών προδιαγραφών αυξήθηκαν κατά 2,9% στην ευρύτερη περιοχή της Αθήνας, κατά 0,1% στη Θεσσαλονίκη και κατά 1,3% στην υπόλοιπη Ελλάδα, σε σχέση με το πρώτο εξάμηνο του 2023.Για το σύνολο του 2023, τα μισθώματα γραφείων όλων των κατηγοριών σε ονομαστικούς όρους για το σύνολο της Ελλάδος αυξήθηκαν κατά 6,2% (προσωρινά στοιχεία). Με διάκριση κατά γεωγραφική περιοχή, ο αντίστοιχος μέσος ετήσιος ρυθμός αύξησης των μισθωμάτων για την Αθήνα ανήλθε σε 6,0%, για τη Θεσσαλονίκη σε 7,8% και για την υπόλοιπη Ελλάδα σε 6,1%.Κατά το β΄ εξάμηνο του 2023, τα μισθώματα των γραφείων για το σύνολο της χώρας κατέγραψαν αύξηση 1,5% σε σχέση με το α΄ εξάμηνο του 2023 (προσωρινά στοιχεία). Οι αντίστοιχοι ρυθμοί μεταβολής των μισθωμάτων ήταν 2,0% κατά το β΄ εξάμηνο του 2022 και 4,4% κατά το α΄ εξάμηνο του 2023 (αναθεωρημένα στοιχεία).Δείκτες καταστημάτωνΜε βάση τα διαθέσιμα προσωρινά στοιχεία, το 2023 οι τιμές των καταστημάτων υψηλών προδιαγραφών (σε ονομαστικούς όρους) αυξήθηκαν κατά μέσο όρο 6,9% σε σχέση με το 2022, για το σύνολο της Ελλάδος, έναντι αύξησης 6,2% το 2022. Με διάκριση κατά γεωγραφική περιοχή, ο αντίστοιχος μέσος ετήσιος ρυθμός αύξησης των τιμών ήταν 8,5% για την Αθήνα, 7,3% για τη Θεσσαλονίκη και 4,0% για την υπόλοιπη Ελλάδα.Το β΄ εξάμηνο του 2023, οι τιμές των καταστημάτων υψηλών προδιαγραφών αυξήθηκαν κατά 2,4% σε σχέση με το προηγούμενο εξάμηνο για το σύνολο της χώρας (προσωρινά στοιχεία). Οι αντίστοιχοι ρυθμοί μεταβολής ήταν 2,9% το β΄ εξάμηνο του 2022 και 4,1% το α΄ εξάμηνο του 2023 (αναθεωρημένα στοιχεία). Με διάκριση κατά γεωγραφική περιοχή, το β΄ εξάμηνο του 2023 οι τιμές των καταστημάτων υψηλών προδιαγραφών κατέγραψαν αύξηση 3,4% στην ευρύτερη περιοχή της Αθήνας, 0,5% στη Θεσσαλονίκη και 1,2% στην υπόλοιπη Ελλάδα, σε σχέση με το α΄ εξάμηνο του 2023.Για το σύνολο του 2023, τα μισθώματα των καταστημάτων όλων των κατηγοριών σε ονομαστικούς όρους, για το σύνολο της χώρας, κατέγραψαν μέση ετήσια αύξηση 5,7% (προσωρινά στοιχεία).Με διάκριση κατά γεωγραφική περιοχή, ο αντίστοιχος μέσος ετήσιος ρυθμός αύξησης των μισθωμάτων ήταν 6,2% για την Αθήνα, 5,3% για τη Θεσσαλονίκη και 5,2% για την υπόλοιπη Ελλάδα. Κατά το β΄ εξάμηνο του 2023, τα μισθώματα των καταστημάτων αυξήθηκαν κατά 1,1% σε σχέση με το α΄ εξάμηνο του 2023 για το σύνολο της χώρας (προσωρινά στοιχεία). Οι αντίστοιχοι ρυθμοί αύξησης των μισθωμάτων ήταν 1,6% κατά το β΄ εξάμηνο του 2022 και 4,3% κατά το α΄ εξάμηνο του 2023 (αναθεωρημένα στοιχεία).ΠΗΓΗ: OT.GR",https://www.tovima.gr/wp-content/uploads/2023/08/27/ergasia-grafeio.jpg,Τι δείχνουν τα στοιχεία από την Τράπεζα της Ελλάδος για τις τιμές ενοικίασης και πώλησης σε καταστήματα και γραφεία
https://www.tovima.gr/2024/05/18/finance/aneisprakta-enoikia-pos-de-tha-epivaryntheite-to-foro-paradeigma/,Ανείσπρακτα ενοίκια: Πώς δε θα επιβαρυνθείτε το φόρο (παράδειγμα),18-05-2024,09:13,Οικονομία,Newsroom,Οι κινήσεις που μηδενίζουν τον φόρο και πρέπει να γίνουν πριν από την υποβολή της φορολογικής δήλωσης,"Με την πληρωμή φόρου με συντελεστές από 15% έως 45% για εισοδήματα που δεν απέκτησαν το 2023 κινδυνεύουν οι φορολογούμενοι με ανείσπρακτα ενοίκια αν δε λάβουν εγκαίρως τα μέτρα τους.Η φορολογική αντιμετώπιση των ανείσπρακτων ενοικίων αποτελεί ένα βασικό ερώτημα που θέτουν οι φορολογούμενοι στη φορολογική διοίκηση. Και αυτό γιατί αν δε ληφθούν τα απαραίτητα μέτρα και δικαιολογητικά μπορούν να φορολογηθούν.Με την έκρηξη που έχει σημειωθεί την τελευταία διετία στην αγορά των ενοικίων ο αριθμός των ιδιοκτητών με ανείσπρακτα ενοίκια εκτιμάται ότι έχει αυξηθεί σημαντικά.Οι κινήσειςΟι συγκεκριμένοι φορολογούμενοι για να απαλλαγούν από τον φόρο δεν αρκεί να δηλώσουν τα ποσά στη φορολογική τους δήλωση. Θα πρέπει να προχωρήσουν σε συγκεκριμένες κινήσεις.Ειδικότερα, για να μηδενίσουν τη φορολογική επιβάρυνση θα πρέπει:Να έχουν εκδώσει εις βάρος του μισθωτή διαταγή πληρωμής ή διαταγή απόδοσης χρήσης μισθίου ή δικαστική απόφαση αποβολής ή επιδίκασης μισθωμάτων ή να έχει ασκηθεί εναντίον του μισθωτή αγωγή αποβολής ή επιδίκασης μισθωμάτων. Να καταθέσουν στην Εφορία φωτοαντίγραφα των διαταγών, δικαστικών αποφάσεων που έχουν εκδοθεί ή αγωγών που έχουν ασκηθεί. Εάν δεν υποβληθούν τα απαιτούμενα δικαιολογητικά για τη δήλωση των ανείσπρακτων ενοικίων τότε τα ποσά που έχουν δηλωθεί ως ανείσπρακτα εισοδήματα δεν θα ληφθούν υπόψη και η Εφορία θα προχωρήσει σε νέα εκκαθάριση της δήλωσης φορολογώντας τα συγκεκριμένα ποσά. Σε περίπτωση που ο μισθωτής έχει πτωχεύσει, απαιτείται η προσκόμιση αντιγράφου του πίνακα αναγγελίας χρεών, στον οποίο εμφανίζεται η απαίτηση του εκμισθωτή / υπεκμισθωτή. Από όλα τα προβλεπόμενα δικαιολογητικά που κατά περίπτωση προσκομίζονται στη ΔΟΥ θα πρέπει να προκύπτει το χρονικό διάστημα για το οποίο οφείλονται μισθώματα.Τα ενοίκια που δεν εισπράχθηκαν κατά τη διάρκεια του 2023, αλλά και ενοίκια που είχαν δηλωθεί ως ανείσπρακτα το προηγούμενο φορολογικό έτος και εισπράχθηκαν το 2023, θα πρέπει να δηλωθούν πρώτα στο έντυπο Ε2 της φορολογικής δήλωσης και αυτομάτως θα μεταφερθούν στο Ε1.Εάν δεν υποβληθούν τα απαιτούμενα δικαιολογητικά τότε τα ποσά που έχουν δηλωθεί ως ανείσπρακτα εισοδήματα δεν θα ληφθούν υπόψη και η Εφορία θα προχωρήσει σε νέα εκκαθάριση της δήλωσης επιβάλλοντας φόρο για τα συγκεκριμένα ποσά.Οι συντελεστέςΕπισημαίνεται ότι με βάση την ισχύουσα κλίμακα το ετήσιο καθαρό φορολογητέο εισόδημα από ενοίκια φορολογείται αυτοτελώς από το πρώτο ευρώ αφού προηγουμένως αφαιρεθεί ποσοστό 5% που αναγνωρίζεται ως δαπάνη για επισκευή, συντήρηση, ανακαίνιση και άλλες λειτουργικές ανάγκες των εκμισθούμενων ακινήτων.Τα εισοδήματα από ενοίκια φορολογούνται ως εξής:15% για τα πρώτα 12.000 ευρώ του εισοδήματος 35% για τα επόμενα 23.000 ευρώ, δηλαδή στο τμήμα του εισοδήματος από τα 12.001 έως τα 35.000 ευρώ 45% για το τμήμα του εισοδήματος πάνω από τα 35.000 ευρώ.ΠαράδειγμαΓια παράδειγμα, φορολογούμενος που απέκτησε κατά τη διάρκεια του 2023 συνολικό εισόδημα 15.000 ευρώ από ενοίκια θα κληθεί να πληρώσει φόρο εισοδήματος για ποσό 14.250 ευρώ (μειωμένο κατά 5% λόγω αυτόματης τεκμαρτής έκπτωσης δαπανών για επισκευή, συντήρηση και λοιπές λειτουργικές ανάγκες των εκμισθούμενων ακινήτων).Ο φόρος θα υπολογιστεί ως εξής:12.000 ευρώ x 15% = 1.800 ευρώ 2.250 ευρώ x 35% = 787,50 ευρώ 1.800 ευρώ + 787,50 ευρώ = 2.587,50 ευρώ. Συνεπώς ο συνολικός λογαριασμός για τον φόρο εισοδήματος διαμορφώνεται στα 2.587,50 ευρώ.Πηγή: ot.gr",https://www.tovima.gr/wp-content/uploads/2024/05/18/RYTHMISEIS-OFEILON.jpg,Οι κινήσεις που μηδενίζουν τον φόρο και πρέπει να γίνουν πριν από την υποβολή της φορολογικής δήλωσης
https://www.tovima.gr/2024/05/14/finance/eforia-se-kloio-enoikia-kenes-katoikies-kai-eisodimata-apo-vraxyxronies-misthoseis/,"Εφορία: Σε «κλοιό» ενοίκια, κενές κατοικίες και εισοδήματα από βραχυχρόνιες μισθώσεις",14-05-2024,09:45,Οικονομία,Μαρία Βουργάνα,Ο κλοιός της Εφορίας έχει σφίξει φέτος για όσους εισπράττουν εισοδήματα από βραχυχρόνιες μισθώσεις ακινήτων τύπου Airbnb,"Δύο στους δέκα φορολογούμενους ή για την ακρίβεια 1,6 εκατ. φυσικά πρόσωπα εισπράττουν εισοδήματα από ακίνητα κάθε είδους από κατοικίες και γραφεία μέχρι αγροτεμάχια. Τα εισοδήματα αυτά,  τα οποία αγγίζουν συνολικά τα 8 δις. ευρώ, θα πρέπει πρώτα να δηλωθούν στο έντυπο Ε2 της φορολογικής δήλωσης για να μεταφερθούν στη συνέχεια αυτόματα στο Ε1 και να φορολογηθούν με συντελεστές που φτάνουν έως 45%.Ο κλοιός της Εφορίας έχει σφίξει φέτος για όσους εισπράττουν εισοδήματα από βραχυχρόνιες μισθώσεις ακινήτων τύπου Airbnb καθώς για πρώτη φορά τα εισοδήματα αυτά είναι προσυμπληρωμένα στο Ε2 με βάση τα στοιχεία που έχει λάβει η ΑΑΔΕ από τις πλατφόρμες Airbnb, Booking.com  κλπ. με τους φορολογούμενους ωστόσο να έχουν τη δυνατότητα να μεταβάλλουν τα στοιχεία.Ο φόροςΤα εισοδήματα από ακίνητα φορολογούνται από το πρώτο ευρώ με συντελεστές που φτάνουν έως και 45% αφού προηγουμένως αφαιρεθεί από αυτά ποσοστό 5% που αναγνωρίζεται ως δαπάνη για επισκευή, συντήρηση, ανακαίνιση και άλλες λειτουργικές ανάγκες των εκμισθούμενων ακινήτων. Πιο συγκεκριμένα τα εισοδήματα από ακίνητα που αποκτήθηκαν το 2023 φορολογούνται με συντελεστές:15% στα πρώτα 12.000 ευρώ του καθαρού εισοδήματος35%  στο τμήμα του καθαρού εισοδήματος από τα 12.001 έως τα 35.000 ευρώ45% στο πάνω από τα 35.000 ευρώ τμήμα του καθαρού εισοδήματοςΟδηγός 10+2 ερωτήσεις – απαντήσειςΑπαντήσεις στις πιο συχνές ερωτήσεις των φορολογούμενων για τη συμπλήρωση του εντύπου Ε2 δίνει η ΑΑΔΕ:1.Πώς υποβάλλεται το έντυπο Ε2 της Συζύγου/ΜΣΣ σε περίπτωση εγγάμων;Στην περίπτωση εγγάμων και εφόσον η Σύζυγος/ΜΣΣ έχει εισοδήματα από ακίνητη περιουσία που ανήκουν στη δική της κυριότητα, έχει υποχρέωση υποβολής του εντύπου Ε2 είτε χρησιμοποιώντας τους προσωπικούς της κωδικούς πρόσβασης είτε του υπόχρεου/συζύγου, με την επιλογή «Ε2 Συζύγου/ΜΣΣ».2. Με ποιον τρόπο υποβάλλεται το έντυπο Ε2 σε περίπτωση που έχει στην ιδιοκτησία του ακίνητα, τόσο ο σύζυγος όσο και η σύζυγος;Και οι δύο σύζυγοι έχουν την υποχρέωση να υποβάλουν χωριστό έντυπο Ε2 για τα ακίνητα που έχουν στην ιδιοκτησία τους, έστω και αν υπάρχει συνιδιοκτησία σε μερικά ή σε όλα τα ακίνητα.3. Πώς συμπληρώνω τη στήλη ΕΙΔΟΣ ΜΙΣΘΩΣΗΣ-ΧΡΗΣΗ ΑΚΙΝΗΤΟΥ;Η στήλη 17 (ΕΙΔΟΣ ΜΙΣΘΩΣΗΣ-ΧΡΗΣΗ ΑΚΙΝΗΤΟΥ) συμπληρώνεται υποχρεωτικά επιλέγοντας το είδος μίσθωσης και την κατηγορία χρήσης ακινήτου, όπως εκμίσθωση γραφείου, δωρεάν παραχώρηση κατοικίας, κενό, βραχυχρόνια εκμίσθωση ακινήτων,  εκμίσθωση κατοικίας που υπεκμισθώνεται κλπ4. Πως συμπληρώνω στο έντυπο Ε2 του φορολογικού έτους 2023 το εισόδημα από βραχυχρόνια εκμίσθωση ή υπεκμίσθωση;Από το φορολογικό έτος 2023, έχουν προσυμπληρωθεί τα στοιχεία των ακινήτων και το συνολικό ποσό εισοδήματος από βραχυχρόνια εκμίσθωση ή υπεκμίσθωση σύμφωνα με τα στοιχεία των ακινήτων μέσω ψηφιακών πλατφορμών. Αφού ελέγξετε τα στοιχεία και εφόσον δεν συμφωνείτε, υπάρχει η δυνατότητα τροποποίησής τους.5. Πώς συμπληρώνω το Ε2 φορολογικού έτους 2023 όταν κατά την υποβολή του εμφανίζεται μήνυμα για ποσά μισθωμάτων με τα οποία δεν συμφωνώ;Τα ποσά του ενημερωτικού μηνύματος αντλούνται από την ηλεκτρονική πλατφόρμα δήλωσης μίσθωσης στοιχείων ακίνητης περιουσίας και αφορούν όλες τις ενεργές μισθώσεις του φορολογικού έτους 2023. Μπορείτε να ελέγξετε τη διάρκεια ισχύος των μισθωτηρίων και να προχωρήσετε σε λύση της μίσθωσης, όπου απαιτείται.6. Πώς δηλώνεται ακίνητο και το εισόδημα που προκύπτει απ’ αυτό, που έχει στην κατοχή του ένα ανήλικο εξαρτώμενο τέκνο;Το ακίνητο θα καταχωρηθεί στο Ε2 του γονέα που ασκεί τη γονική μέριμνα, στον πρώτο πίνακα και στον πίνακα Ι (Εκμισθούμενα κ.λπ. Ακίνητα) των συμπληρωματικών στοιχείων επιλέγοντάς το στην πρώτη στήλη και συμπληρώνοντας το ονοματεπώνυμο και υποχρεωτικά τον Α.Φ.Μ. του τέκνου στις αντίστοιχες στήλες.7. Η συμπλήρωση της στήλης 11 που αφορά το πραγματικό ή τεκμαρτό μηνιαίο μίσθωμα  είναι υποχρεωτική;Για το φορολογικό έτος 2023, η συμπλήρωση της στήλης (11) είναι υποχρεωτική.8. Η στήλη Αριθμός Δήλωσης Πληροφοριακών Στοιχείων Μίσθωσης Ακίνητης Περιουσίας συμπληρώνεται υποχρεωτικά;Συμπληρώνεται για τα μισθωτήρια των ακινήτων που έχουν κατατεθεί στη σχετική ηλεκτρονική εφαρμογή. Δεν συμπληρώνεται ο αριθμός καταχώρησης του μισθωτηρίου που είχε παραληφθεί από την αρμόδια υπηρεσία.9. Πώς θα δηλώσω τα ανείσπρακτα ενοίκια;Τα ποσά των ανείσπρακτων εισοδημάτων από την εκμίσθωση ακίνητης περιουσίας, συμπληρώνονται στο Ε2 εφόσον έως την προθεσμία υποβολής της ετήσιας δήλωσης φορολογίας εισοδήματος έχει εκδοθεί σε βάρος του μισθωτή διαταγή πληρωμής ή διαταγή απόδοσης μισθίου ή δικαστική απόφαση αποβολής ή επιδίκασης μισθωμάτων ή έχει ασκηθεί εναντίον του μισθωτή αγωγή αποβολής ή επιδίκασης μισθωμάτων που συνοδεύεται από το αποδεικτικό επίδοσής της, και έχουν προσκομιστεί στην αρμόδια υπηρεσία ευκρινή φωτοαντίγραφα αυτών πριν από την υποβολή της δήλωσης. Στην περίπτωση ασκηθείσας αγωγής στην οποία αναγράφεται ότι διεκδικούνται μισθώματα μέχρι την εκδίκαση αυτής, η αγωγή γίνεται δεκτή ως δικαιολογητικό, εφόσον συνοδεύεται από υπεύθυνη δήλωση. Τα ανείσπρακτα εισοδήματα από εκμίσθωση ακίνητης περιουσίας που δηλώθηκαν στο προηγούμενο φορολογικό έτος στους κωδικούς 125-126 και εισπράχθηκαν κατά το έτος 2023, δηλώνονται ανά κατηγορία ακινήτου και είδος μίσθωσης στο έντυπο Ε2 του φορολογικού έτους 2023.10. Ποιον αριθμό παροχής θα συμπληρώσω σε βοηθητικούς χώρους (αποθήκη, θέση στάθμευσης) οι οποίοι ηλεκτροδοτούνται από τον κοινόχρηστο μετρητή κατανάλωσης ηλεκτρικού ρεύματος;Στις περιπτώσεις αυτές θα συμπληρώνετε το πεδίο με τον εννεαψήφιο αριθμό 999999999.11. Ποιον αριθμό παροχής θα συμπληρώσω σε αγροτεμάχιο που εκμισθώνω στο οποίο δεν υπάρχει μετρητής κατανάλωσης ηλεκτρικού ρεύματος;Στις περιπτώσεις αγροτεμαχίων που δεν έχουν μετρητή κατανάλωσης ηλεκτρικού ρεύματος, θα συμπληρώνετε το πεδίο με τον εννεαψήφιο αριθμό 999999999.12. Πώς συμπληρώνω τον αριθμό παροχής ηλεκτρικού ρεύματος για ακίνητο που δηλώνεται ως κενό και έχει γίνει διακοπή του ηλεκτρικού ρεύματος;Το ακίνητο διαθέτει μετρητή κατανάλωσης ηλεκτρικού ρεύματος στον οποίο αναγράφεται ο αριθμός παροχής. Επίσης, αναγράφεται και σε όλους τους λογαριασμούς του παρόχου ηλεκτρικής ενέργειας που σας έχουν αποσταλεί στο παρελθόν.Πηγή: Ot.gr",https://www.tovima.gr/wp-content/uploads/2024/05/03/akinita.jpg,Ο κλοιός της Εφορίας έχει σφίξει φέτος για όσους εισπράττουν εισοδήματα από βραχυχρόνιες μισθώσεις ακινήτων τύπου Airbnb
https://www.tovima.gr/2024/05/12/finance/akinita-ta-astronomika-enoikia-rokanizoun-pano-apo-ton-miso-mistho/,Ακίνητα: Τα αστρονομικά ενοίκια «ροκανίζουν» πάνω από τον μισό μισθό,12-05-2024,00:46,Οικονομία,Newsroom,Την κατάσταση επιδεινώνουν η ραγδαία αύξηση της δυναμικής των βραχυχρόνιων μισθώσεων και η έλλειψη σχεδίου στεγαστικής πολιτικής – Ενδεικτικά παραδείγματα κόστους ενοικίων.,"Την ανηφόρα «τραβούν» τα ενοίκια των κατοικιών στη χώρα μας, κάτι που εξελίσσεται σε μείζον πρόβλημα για όσους ψάχνουν σπίτι.Οι τιμές των ενοικίων πλέον είναι εξωπραγματικές, ακόμη και για παλιά μικρά σπίτια, με τους ενοικιαστές να βρίσκονται σε απόγνωση, καθώς χρόνο με το χρόνο βλέπουν το ενοίκιό τους να αυξάνεται, το πορτοφόλι να αδειάζει και οι υποχρεώσεις να μην μπορούν να καλυφθούν.«Χωρίς σχέδιο στεγαστικής πολιτικής η Ελλάδα»«Βλέπουμε ιδιαίτερα στις τουριστικές περιοχές του νομού Αττικής μία ραγδαία αύξηση της δυναμικής των βραχυχρόνιων μισθώσεων, ενώ παράλληλα η χώρα μας δεν διαθέτει σχέδιο στεγαστικής πολιτικής για την αναχαίτιση του κόστους στέγασης», είπε ο κτηματομεσίτης Θεμιστοκλής Μπάκας.Ενδεικτικά στην περιοχή του Νέου Κόσμου το 2020 σπίτι 72 τ.μ. ενοικιαζόταν για 550 ευρώ, ενώ τώρα κοστίζει 720 ευρώ. Στους Αμπελόκηπους διαμέρισμα 92 τ.μ. κόστιζε 590 ευρώ, ενώ σήμερα έχει σκαρφαλώσει στα 800 ευρώ.Ενοικιάσεις γραφείων… με την ημέραΟι απλησίαστες τιμές των ενοικίων επηρεάζουν άμεσα και τις επαγγελματικές στέγες.Αποκαλυπτικό είναι το ρεπορτάζ της εφημερίδας τα «ΝΕΑ ΣΑΒΒΑΤΟΚΥΡΙΑΚΟ». Δικηγόροι, ψυχολόγοι και άλλοι αυτοαπασχολούμενοι φαίνεται πως καταφεύγουν σε λύσεις ανάγκης, όπως είναι η ενοικίαση χώρου ακόμη και με την ώρα.Προσπαθώντας να βρουν ένα χώρο να στεγάσει τα πρώτα τους επαγγελματικά βήματα, οι νέοι αυτοαπασχολούμενοι πιάνονται από οποιοδήποτε παραθυράκι ανοίγεται στην αγορά ενοικίων.",https://www.tovima.gr/wp-content/uploads/2024/05/11/enfia-ekkatharistika-1024x614.jpg,Την κατάσταση επιδεινώνουν η ραγδαία αύξηση της δυναμικής των βραχυχρόνιων μισθώσεων και η έλλειψη σχεδίου στεγαστικής πολιτικής – Ενδεικτικά παραδείγματα κόστους ενοικίων.
https://www.tovima.gr/2024/04/11/finance/akinita-nea-ayksisi-sta-enoikia-kai-stis-times-katoikias-to-proto-trimino/,Ακίνητα: Νέα αύξηση στα ενοίκια και στις τιμές κατοικίας το πρώτο τρίμηνο,11-04-2024,16:30,Οικονομία,Newsroom,Νέες αυξήσεις στα ενοίκια και στις τιμές της κατοικίας - Ποιες είναι οι ακριβότερες και ποιες οι φθηνότερες περιοχές.,"Νέα άνοδο σημείωσαν οι τιμές ενοικίασης και αγοράς κατοικίας για το πρώτο τρίμηνο του 2024.Σύμφωνα με στοιχεία της εταιρείας Spitogatos, η μέση ζητούμενη τιμή ενοικίασης κατοικιών στην Ελλάδα αυξήθηκε κατά 8,0% σε σχέση με το πρώτο τρίμηνο του 2023 και κατά 2,9% σε σχέση με το προηγούμενο τρίμηνο. Σε ό,τι αφορά την πώληση κατοικιών, η μέση ζητούμενη τιμή πώλησης αυξήθηκε κατά 11,4% σε σχέση με την αντίστοιχη περίοδο το προηγούμενο έτος και κατά 2,3% σε σχέση με το τέταρτο τρίμηνο του 2024.Αττική και Θεσσαλονίκη: Οι περιοχές με τις μεγαλύτερες αυξήσεις τιμώνΣτις πρώτες θέσεις της λίστας των περιοχών με τις υψηλότερες αυξήσεις της μέσης ζητούμενης τιμής πώλησης κατοικίας στην Αττική εμφανίζονται οι περιοχές του Πειραιά όπως η Καλλίπολη- Φρεαττύδα, η Δραπετσώνα και το κέντρο του Πειραιά. Ακολουθεί το Νέο Ψυχικό, όπου σημειώθηκε αύξηση 34,9% στη μέση ζητούμενη τιμή πώλησης κατοικίας, και τέλος η Παλλήνη οπού σημειώθηκε αύξηση 34,4%. Στη Θεσσαλονίκη, η περιοχή Χαριλάου (2.538 ευρώ/τ.μ.), η Άνω Πόλη (1.849 €/τ.μ.) και η περιοχή Πεύκα (1.714 €/τ.μ.) βρέθηκαν στις top περιοχές με τις μεγαλύτερες αυξήσεις μέσης ζητούμενης τιμή πώλησης κατοικίας το πρώτο τρίμηνο του 2024.Ελαφρώς διαφορετική είναι η εικόνα σε ό,τι αφορά την ενοικίαση καθώς οι μεγαλύτερες αυξήσεις της μέσης ζητούμενης τιμής ενοικίασης κατοικιών στην Αττική καταγράφονται στα Βόρεια Προάστια της Αθήνας, στον Πειραιά, στην Ανατολική Αττική και στα Νότια Προάστια της Αθήνας. Ειδικότερα, οι μεγαλύτερες αυξήσεις σημειώθηκαν στην Νέα Πεντέλη, στην Καλλίπολη-Φρεαττύδα, στο Κορωπί, στον Υμηττό και στα Καμίνια-Παλαιά Κοκκινιά. Στη Θεσσαλονίκη, οι περιοχές όπου σημειώθηκαν οι μεγαλύτερες αυξήσεις μέσης ζητούμενη τιμής ενοικίασης κατοικίας είναι η περιοχή Βαρδάρης – Λαχανόκηποι (9,7 €/τ.μ), Μηχανιώνα (6,0 €/τ.μ.) και η περιοχή Ξηροκρήνη – Παναγιά Φανερωμένη (7,4 €/τ.μ.).Οι πιο ακριβές περιοχές για αγορά κατοικίαςΟι πιο ακριβές περιοχές της Ελλάδα για αγορά κατοικίας, κατά το πρώτο τρίμηνο του 2024, εντοπίζονται στα νησιά του Αιγαίου αλλά και στα Νότια Προάστια της Αθήνας. Συγκεκριμένα, οι ακριβότερες περιοχές είναι: η Μύκονος, η Βουλιαγμένη, η Βούλα και η Ύδρα, ενώ ενδιαφέρον προκαλεί η εμφάνιση της Πάτμου στις πρώτες θέσεις της κατάταξης.Παράλληλα, οι 5 πιο ακριβές περιοχές της Αττικής για αγορά κατοικίας κατά το πρώτο τρίμηνο του 2024 είναι η Βουλιαγμένη , η Βούλα , η περιοχή Κολωνάκι-Λυκαβηττός, η Γλυφάδα  και ο Άλιμος. Αντίθετα, οι πιο οικονομικές περιοχές για αγορά κατοικίας στην Αττική είναι η Αγία Βαρβάρα (1.269€/τ.μ.), το Πέραμα (1.343 €/τ.μ.), η Πατησίων – Αχαρνών (1.424 €/τ.μ.), ο Άγιος Ιωάννης Ρέντης (1.429 €/τ.μ.) και τα Πατήσια (1.439 €/τ.μ.).Ενοικίαση κατοικίαςΣε ό,τι αφορά την ενοικίαση στο σύνολο της επικράτειας, οι περιοχές με τις υψηλότερες μέσες ζητούμενες τιμές ενοικίασης αποτελούν μέρη με έντονο τουριστικό ενδιαφέρον και σημαντική ενίσχυση της βραχυχρόνιας μίσθωσης. Οι πέντε πιο ακριβές περιοχές για ενοικίαση κατοικίας είναι η Παλλήνη στη Χαλκιδική, η Σιθωνία  και η Κασσάνδρα, η Μύκονος, η Καλλικράτεια στη Χαλκιδική και η Πάρος.Στην Αττική, τα Νότια Προάστια πρωταγωνιστούν και πάλι σε ό,τι αφορά τις πιο ακριβές περιοχές της Αττικής για ενοικίαση κατοικίας με τη Βουλιαγμένη να έρχεται πρώτη με μέση ζητούμενη τιμή 18,1€/τ.μ. Ακολουθεί η περιοχή Κολωνάκι – Λυκαβηττός, το Παλαιό Ψυχικό, η Γλυφάδα και το Ελληνικό. Στον αντίποδα, οι πέντε πιο οικονομικές περιοχές της Αττικής για ενοικίαση κατοικίας είναι οι Άγιοι Ανάργυροι (7,0 €/τ.μ.), η περιοχή Άγιος Ιωάννης Ρέντης (7,1 €/τ.μ.), το Πέραμα (7,3 €/τ.μ.), το Κρυονέρι (7,3€/τ.μ.) και ο Διόνυσος (7,6 €/τ.μ.).Διεθνής και εγχώρια ζήτηση για αγορά και ενοικίαση κατοικιών στην ΕλλάδαΣύμφωνα με τα στοιχεία των online αναζητήσεων από χώρες του εξωτερικού, για αγορά κατοικιών στην Ελλάδα η διεθνής ζήτηση είναι αυξημένη κατά 11,8% σε σχέση με το πρώτο τρίμηνο του 2023. Οι 5 χώρες με το μεγαλύτερο ενδιαφέρον για αγορά κατοικίας στην Ελλάδα για το πρώτο τρίμηνο του 2024 είναι: η Γερμανία, οι Ηνωμένες Πολιτείες της Αμερικής, το Ηνωμένο Βασίλειο, η Αυστραλία και η Βουλγαρία. Οι περιοχές της χώρας που συγκεντρώνουν το μεγαλύτερο ενδιαφέρον από το εξωτερικό για αγορά κατοικίας είναι το κέντρο της Αθήνας, η Χαλκιδική, τα Νότια Προάστια, τα Προάστια της Θεσσαλονίκης αλλά και οι Κυκλάδες. Οι πιο περιζήτητες κατηγορίες κατοικίας για αυτούς που αναζητούν κατοικία από το εξωτερικό είναι τα διαμερίσματα, οι μονοκατοικίες και οι βίλες.Σχετικά με την εγχώρια ζήτηση, σύμφωνα με τα στοιχεία των online αναζητήσεων, τα Προάστια της Θεσσαλονίκης, το κέντρο της Αθήνας, τα Νότια και τα Βόρεια Προάστιά της καθώς και το κέντρο της Θεσσαλονίκης αποτελούν τις πιο περιζήτητες περιοχές για αναζήτηση κατοικίας προς πώληση. Οι πιο περιζήτητες κατηγορίες κατοικίας είναι οι μονοκατοικίες, τα διαμερίσματα αλλά και τα στούντιο. Οι περιοχές της χώρας με τη μεγαλύτερη εγχώρια ζήτηση για ενοικίαση κατοικίας είναι το κέντρο της Αθήνας, τα Νότια Προάστια, τα Προάστια Θεσσαλονίκης, τα Βόρεια Προάστια της Αθήνας και ο Δήμος Θεσσαλονίκης. Σε ό,τι αφορά την κατηγορία κατοικίας προς ενοικίαση, οι πιο δημοφιλείς κατηγορίες για τους κατοίκους της Ελλάδας είναι τα διαμερίσματα, τα στούντιο και οι μονοκατοικίες.Πηγή: Ot.gr",https://www.tovima.gr/wp-content/uploads/2024/04/11/ENOIKIASTHRIA.jpg,Νέες αυξήσεις στα ενοίκια και στις τιμές της κατοικίας - Ποιες είναι οι ακριβότερες και ποιες οι φθηνότερες περιοχές.
https://www.tovima.gr/2024/04/09/finance/anakainizo-enoikiazo-ekdothike-kya-pos-tha-ylopoiithei-oi-oroi-ta-posa/,"Ανακαινίζω – Ενοικιάζω: Εκδόθηκε ΚΥΑ – Πώς θα υλοποιηθεί, οι όροι, τα ποσά",09-04-2024,14:01,Οικονομία,Newsroom,"Εκδόθηκε η ΚΥΑ για το πρόγραμμα «Ανακαινίζω - Ενοικιάζω» - Οι όροι, τα κριτήρια και τα ποσά επιδότησης - Τι επόμενες ημέρες οι ημερομηνίες υποβολής των αιτήσεων","Εκδόθηκε η ΚΥΑ για το πρόγραμμα «Ανακαινίζω – Ενοικιάζω» και εντός των επόμενων ημερών θα βγουν οι ημερομηνίες υποβολής αιτήσεων.Σκοπός του Προγράμματος είναι η αύξηση του διαθέσιμου κτιριακού αποθέματος προς εκμίσθωση και κατ’ επέκταση της προσφοράς κατοικίας, μέσω της επανάχρησης κενών κατοικιών, που χρήζουν επισκευής ή ανακαίνισης.Αντικείμενο του Προγράμματος είναι η επιδότηση της ανακαίνισης και επισκευής κενών ακινήτων, η ιδιοκτησία των οποίων ανήκει σε ιδιώτες, ώστε να καθίστανται κατάλληλα για εκμίσθωση, σύμφωνα με την παρ. 2 του άρθρου 9 του ν. 5006/2022.Η επιδότηση ανέρχεται στο σαράντα τοις εκατό (40%) των πραγματοποιηθεισών δαπανών, οι οποίες μπορούν να ανέρχονται μέχρι του ύψους των δέκα χιλιάδων (10.000) ευρώ και περιλαμβάνουν τόσο τα απαιτούμενα υλικά όσο και τις εργασίες.Αρμόδιος φορέας για την υλοποίηση, διαχείριση και παρακολούθηση του Προγράμματος ορίζεται η Δημόσια Υπηρεσία Απασχόλησης (Δ.ΥΠ.Α.). Με αποφάσεις του Διοικητή της Δ.ΥΠ.Α., οι οποίες αναρτώνται στο διαδικτυακό της τόπο, ορίζονται ο χρόνος έναρξης και λήξης της διαδικασίας υποβολής των αιτήσεων.Διαδικασία ΣυμμετοχήςΟι ενδιαφερόμενοι ιδιοκτήτες ακινήτων, κύριοι ή επικαρπωτές, που πληρούν τις προϋποθέσεις μπορούν να υποβάλουν αίτηση συμμετοχής στο Πρόγραμμα εντός του χρονικού διαστήματος υποβολής αιτήσεων.Με την αίτηση συμμετοχής, η οποία επέχει θέση υπεύθυνης δήλωσης σύμφωνα με το άρθρο 8 του ν. 1599/1986 (Α’ 75), ο ενδιαφερόμενος δηλώνει ότι έχει λάβει γνώση των βασικών όρων του Προγράμματος και ότι τα στοιχεία που αναφέρονται και περιλαμβάνονται σε αυτή είναι αληθή. Η τυχόν ανακρίβεια ή αναλήθεια των στοιχείων που δηλώνονται από τον υποψήφιο στην αίτηση επισύρει τον αποκλεισμό του από τη διαδικασία, καθώς και τις προβλεπόμενες ποινικές και διοικητικές κυρώσεις. Με την αίτηση ο αιτών εξουσιοδοτεί τη Δ.ΥΠ.Α. για την περαιτέρω επεξεργασία και επαλήθευση των δεδομένων προσωπικού χαρακτήρα, ακόμη και των ευαίσθητων, που περιέχονται σε αυτή με σκοπό τη διαπίστωση της επιλεξιμότητάς του για το Πρόγραμμα, τον έλεγχο των πληρωμών επιλέξιμων δαπανών και την καταβολή της επιδότησης, υπό τον όρο της έγκρισής της. Ο αιτών συναινεί ρητά στην αποστολή των κινήσεων/συναλλαγών του από τους Παρόχους Υπηρεσιών Πληρωμής (Π.Υ.Π.) στη Δ.ΥΠ.Α., σύμφωνα με την παρ. 5 του άρθρου 7, τις οποίες πραγματοποιεί με τις κάρτες πληρωμών του στους Κωδικούς Κατηγορίας Εμπόρου (Merchant Category Codes (MCCs)) που σχετίζονται με το Πρόγραμμα και ανεξαρτήτως εάν απενταχθεί από το πρόγραμμα πριν την ολοκλήρωσή του για οποιονδήποτε λόγο.Κάθε ενδιαφερόμενος μπορεί να υποβάλει αίτηση για ένα (1) ακίνητό του με χρήση κατοικίας. Δεν είναι επιτρεπτή η υποβολή περισσότερων της μίας (1) αιτήσεων για το ίδιο ακίνητο, είτε από τον ίδιο είτε από έτερο (συγκύριο ή συνεπικαρπωτή) ενδιαφερόμενο δικαιούχο.Για την υποβολή της αίτησης συμμετοχής, ο ενδιαφερόμενος εισέρχεται σε ειδική εφαρμογή του Προγράμματος, η οποία είναι προσβάσιμη μέσω της Ενιαίας Ψηφιακής Πύλης της Δημόσιας Διοίκησης (gov.gr-ΕΨΠ).Για την είσοδό του απαιτείται η αυθεντικοποίησή του με τη χρήση των κωδικών – διαπιστευτηρίων της Γενικής Γραμματείας Πληροφοριακών Συστημάτων και Ψηφιακής Διακυβέρνησης (Γ.Γ.Π.Σ.Ψ.Δ.), σύμφωνα με το άρθρο 24 του ν. 4727/2020 (Α’ 184). Κατά την είσοδο στην εφαρμογή, και πριν την υποβολή της αίτησης, αντλείται ο Αριθμός Φορολογικού Μητρώου (Α.Φ.Μ.) του ενδιαφερόμενου. Όσα στοιχεία είναι διαθέσιμα μέσω διαλειτουργικότητας από τις ηλεκτρονικές βάσεις δεδομένων των φορέων του Δημοσίου Τομέα του άρθρου 2 του ν. 4727/2020, εμφανίζονται προσυμπληρωμένα στα αντίστοιχα πεδία της αίτησης.Ο αιτών επιλέγει τον Αριθμό Ταυτότητας Ακινήτου (Α.Τ.ΑΚ.) του ακινήτου για το οποίο αιτείται την ένταξη στο Πρόγραμμα, και συμπληρώνει το προϋπολογιζόμενο ύψος της συνολικής δαπάνης ανακαίνισης.Περισσότεροι του ενός Α.Τ.Α.Κ. συμπληρώνονται στην περίπτωση που αυτοί αφορούν αποκλειστικά στο επιλεχθέν ακίνητο. Εάν δεν εμφανίζεται προσυμπληρωμένο οποιοδήποτε υποχρεωτικό πεδίο της αίτησης που αφορά στο επιλεχθέν ακίνητο (όπως ο Αριθμός Παροχής Ηλεκτρικού Ρεύματος), ο αιτών οφείλει να διορθώσει την έλλειψη στην Αρχή που υπέβαλε τη δήλωση ακινήτου και στη συνέχεια να εισέλθει εκ νέου στην ειδική εφαρμογή του Προγράμματος.Επιπροσθέτως, καταχωρίζει στα εμφανιζόμενα στο σύστημα πεδία στοιχεία επικοινωνίας του, και ειδικότερα τη διεύθυνση ηλεκτρονικού ταχυδρομείου και τον αριθμό του κινητού τηλεφώνου, καθώς και έναν ενεργό αριθμό λογαριασμού πληρωμών (IBAN) παρόχου υπηρεσιών πληρωμής (Π.Υ.Π.) που λειτουργεί στην Ελλάδα, του οποίου ο αιτών είναι δικαιούχος ή συνδικαιούχος. Απαραίτητη προϋπόθεση για την οριστική υποβολή της αίτησης αποτελεί η συμπλήρωση όλων των υποχρεωτικών πεδίων της.Κατά την υποβολή της αίτησης, ο αιτών δηλώνει υπευθύνως ότι το ακίνητο προς ένταξη έχει χρήση κατοικίας, είναι νομίμως υφιστάμενο, δεν έχει κριθεί κατεδαφι-στέο και ευρίσκεται εντός οικιστικής περιοχής, ήτοι εντός γενικού πολεοδομικού σχεδίου ή εντός εγκεκριμένου ρυμοτομικού σχεδίου ή εντός ορίων οικισμού ή εντός ζώνης οικισμού όπου υφίστανται ειδικοί όροι δόμησης. Σε περίπτωση που ο αιτών καταχωρίζει περισσότερους του ενός Α.Τ.Α.Κ., δηλώνει επίσης ότι αυτοί αφορούν αποκλειστικά το ακίνητο, για το οποίο υποβάλλεται η αίτηση ένταξης στο Πρόγραμμα. Για τη νομιμότητα του ακινήτου, ο αιτών προσκομίζει τα σχετικά αποδεικτικά έγγραφα, εφόσον του ζητηθούν από τις αρμόδιες υπηρεσίες της Δ.ΥΠ.Α.Σε περίπτωση ύπαρξης περισσότερων του ενός (1) κυρίων ή επικαρπωτών επί του ακινήτου, την αίτηση του παρόντος μπορεί να υποβάλει μόνον ο ένας εξ αυτών, με την προϋπόθεση της συγκατάθεσης των υπολοίπων συγκυρίων/συνεπικαρπωτών του ακινήτου για το οποίο αυτή υποβάλλεται. Σε αυτήν την περίπτωση, κατά την υποβολή της αίτησης της παρ. 2, δηλώνεται υπευθύνως ότι ο αιτών έχει εξασφαλίσει τη συναίνεση των υπολοίπων συγκυρίων/συνεπικαρπωτών. Η συναίνεση των υπολοίπων συγκυρίων ή συνεπικαρπωτών παρέχεται γραπτώς, με υπεύθυνη δήλωσή τους, η οποία προσκομίζεται από τον αιτούντα, μαζί με τα λοιπά αποδεικτικά νομιμοποιητικά έγγραφα της παρ. 6.Έλεγχος προϋποθέσεων επιλεξιμότητας1. Για τον έλεγχο και την επαλήθευση της πλήρωσης των προϋποθέσεων επιλεξιμότητας που τίθενται στην παρ. 1 του άρθρου 9 του ν. 5006/2022, τα απαιτούμενα στοιχεία αντλούνται μέσω διαλειτουργικότητας του πληροφοριακού συστήματος της εφαρμογής με τα απαραίτητα μητρώα του δημοσίου και ειδικότερα του Πληροφοριακού Συστήματος (Π.Σ.) Taxisnet της Ανεξάρτητης Αρχής Δημοσίων Εσόδων (Α.Α.Δ.Ε.), συμπεριλαμβανομένου του Φορολογικού Μητρώου, αντλώντας τα αναγκαία στοιχεία μέσω του Κέντρου Διαλειτουργικότητας (ΚΕ.Δ.) της Γ.Γ.Π.Σ.Ψ.Δ., είτε από διασυνδέσεις ή διασταυρώσεις με βάσεις δεδομένων έτερων δημοσίων αρχών, όπως του Υπουργείου Περιβάλλοντος και Ενέργειας.2. Ο ανωτέρω έλεγχος λαμβάνει χώρα με τη διασταύρωση των απαιτούμενων πληροφοριών και την άντληση, ιδίως, των εξής στοιχείων: α) της κατηγορίας του ακινήτου, β) της έκτασης του ακινήτου, γ) του είδους του εμπράγματου δικαιώματος του αιτούντος επί του ακινήτου και του ποσοστού που αυτός κατέχει, δ) του ετήσιου οικογενειακού του εισοδήματος, ε) της αξίας της ακίνητης περιουσίας του, στ) του γεγονότος ότι το ακίνητο δεν έχει δηλωθεί ως πρώτη κατοικία, δεν έχει δηλωθεί ως μισθωμένο και δηλώνεται ως κενό τα τελευταία τρία (3) έτη, καθώς και ζ) του γεγονότος ότι ο αιτών δεν έχει λάβει επιδότηση για πρόγραμμα εξοικονόμησης ενέργειας ή ανακαίνισης σε ακίνητο της ιδιοκτησίας του τα τελευταία πέντε (5) έτη και δεν έχει ενταχθεί σε προγράμματα επιδοτούμενης ενεργειακής εξοικονόμησης για οποιοδήποτε ακίνητό του.3. Οι περ. α; β’ και γ’ της παρ. 2 ελέγχονται αυτοματοποιημένα με βάση την τελευταία δήλωση στοιχείων ακινήτου (Ε9) του αιτούντος, από την οποία είναι αναγκαίο να προκύπτει ότι το προς επιδότηση ακίνητο αποτελεί κατοικία, διαμέρισμα ή μονοκατοικία, η επιφάνεια των κύριων χώρων του ανέρχεται έως τα εκατό (100) τετραγωνικά μέτρα (τ.μ.), καθώς και το γεγονός ότι ο αιτών διαθέτει είτε την πλήρη κυριότητα, είτε την επικαρπία του ακινήτου σε ποσοστό ίσο ή μεγαλύτερο του πενήντα τοις εκατό (50%).4. Η περ. δ’ της παρ. 2, ήτοι η πλήρωση του εισοδηματικού κριτηρίου, όπως αυτό καθορίζεται στην περ. γ’ της παρ. 1 του άρθρου 9 του ν. 5006/2022, ελέγχεται αυτοματοποιημένα με βάση τη δήλωση φορολογίας εισοδήματος του τρέχοντος, ή εάν δεν έχει εισέτι υποβληθεί, του αμέσως προηγούμενου, έτους, εφόσον ο αιτών δεν εμφανίζεται ως φορολογικός κάτοικος εξωτερικού. Στο πλαίσιο του Προγράμματος, ως ετήσιο οικογενειακό εισόδημα νοείται το συνολικό ετήσιο φορολογούμενο, πραγματικό ή τεκμαρτό, καθώς και το απαλλασσόμενο ή φορολογούμενο με ειδικό τρόπο εισόδημα των συζύγων ή των μερών συμφώνου συμβίωσης και των προστατευόμενων τέκνων.5. Για την επαλήθευση διενεργείται αυτοματοποιημένα έλεγχος της συνολικής αξίας της ακίνητης περιουσίας, όπως αυτή προκύπτει από την τελευταία εκδοθείσα πράξη προσδιορισμού ΕΝ.Φ.Ι.Α..6. Για την επαλήθευση της δήλωσης του ακινήτου ως κενού διενεργείται αυτοματοποιημένος έλεγχος με άντληση μέσω διαλειτουργικότητας από την Α.Α.Δ.Ε. των στοιχείων για τις δηλωμένες ως κενές κατοικίες από τα έντυπα της αναλυτικής κατάστασης για τα μισθώματα ακινήτων (Έντυπα Ε2) τα οποία συνυποβάλλονται με τη δήλωση φορολογίας εισοδήματος φυσικών προσώπων, κατά τα τελευταία τρία (3) έτη. Με τον τρόπο αυτό διαπιστώνεται η συνδρομή και των λοιπών προϋποθέσεων της περ. στ’ της παρ. 2. Προκειμένου να καταστεί εφικτή η διαπίστωση των στοιχείων αυτών για το τρέχον έτος, ο αιτών δηλώνει υπευθύνως ότι αυτά πληρούνται. Αντίστοιχη υπεύθυνη δήλωση υποβάλλεται και στις περιπτώσεις που λαμβάνονται υπόψη τα δεδομένα της δήλωσης φορολογίας εισοδήματος του προηγούμενου έτους, σύμφωνα με την παρ. 4.7. Το κριτήριο της περ. ζ’ της παρ. 2 ελέγχεται μέσω διασταύρωσης του Α.Φ.Μ. του αιτούντος με τα τηρούμενα στοιχεία στα Πληροφοριακά Συστήματα των Προγραμμάτων εξοικονόμησης ενέργειας ή ανακαίνισης του Υπουργείου Περιβάλλοντος και Ενέργειας. Συγκεκριμένα, ο έλεγχος αφορά σε τυχόν ενεργές αιτήσεις κατά το τρέχον έτος, καθώς και σε επιδοτήσεις που έχει λάβει ο αιτών κατά τα τελευταία πέντε (5) έτη, ήτοι από 1.1.2019 και εφεξής.8. Ο έλεγχος των προϋποθέσεων επιλεξιμότητας πραγματοποιείται κατά το χρόνο υποβολής της αίτησης.9. Παράλληλα με τον έλεγχο των προϋποθέσεων επιλεξιμότητας, πραγματοποιείται έλεγχος ώστε να ταυτοποιηθεί ο δηλωθείς αριθμός λογαριασμού πληρωμών (IBAN) του αιτούντος με τον Α.Φ.Μ. του δικαιούχου ή συνδικαιούχου του λογαριασμού και να επιβεβαιωθεί το γεγονός ότι ο δηλωθείς λογαριασμός είναι ενεργός. Η ταυτοποίηση του προηγούμενου εδαφίου διενεργείται αυτοματοποιημένα μέσω του ΚΕ.Δ. της Γ.Γ.Π.Σ.Ψ.Δ.Υπαγωγή στο Πρόγραμμα1. Με την ολοκλήρωση των ελέγχων εκδίδεται αυτόματα επί της αίτησης του ενδιαφερόμενου, είτε εγκριτική είτε απορριπτική απόφαση, με αιτιολογία προς ενημέρωση του αιτούντος. Ο αιτών ενημερώνεται για την πορεία της αίτησής του από την παρακολούθηση της ειδικής εφαρμογής. Σε περίπτωση απόρριψης της αίτησης, ο ενδιαφερόμενος έχει δικαίωμα να υποβάλει ένσταση.2. Στην εγκριτική απόφαση υπαγωγής στο Πρόγραμμα, αναγράφεται/-ονται α) ο/οι Α.Τ.Α.Κ. του υπό ένταξη ακινήτου, β) το ποσό της προϋπολογιζόμενης ανακαίνισης, το οποίο δεν μπορεί να υπερβαίνει το ύψος των δέκα χιλιάδων (10.000) ευρώ, σύμφωνα με την παρ. 2 του άρθρου 9 του ν. 5006/2022, γ) το ποσό της επιδότησης, το οποίο υπολογίζεται επί του ποσού του υποβληθέντος προϋπολογισμού του συνόλου των δαπανών επισκευής και ανακαίνισης και το οποίο ανέρχεται στο σαράντα τοις εκατό (40%) του συνόλου των δαπανών επισκευής και ανακαίνισης και σε κάθε περίπτωση δεν μπορεί να υπερβαίνει το ύψος των τεσσάρων χιλιάδων (4.000) ευρώ και δ) το προϋπολογιζόμενο ποσό προκαταβολής, η οποία δεν μπορεί να υπερβαίνει το πενήντα τοις εκατό (50%) του συνόλου της προϋπολογιζόμενης επιδότησης. Με την έκδοση της εγκριτικής απόφασης δεσμεύεται στον προϋπολογισμό του Προγράμματος ποσό ίσο με το αναγραφόμενο σε αυτήν ποσό επιδότησης.3. Με την έκδοση της εγκριτικής απόφασης εκταμιεύεται στον ενεργό λογαριασμό που έχει δηλώσει ο δικαιούχος, προκαταβολή της επιδότησης, όπως αναγράφεται στην εγκριτική απόφαση, η οποία ανέρχεται σε ποσοστό πενήντα τοις εκατό (50%) επί του προϋπο-λογιζόμενου ποσού επιδότησης, όπως προκύπτει από την αίτησή του. Ο δικαιούχος είναι ο μόνος υπεύθυνος για την κατανομή της προκαταβολής σύμφωνα με τα οριζόμενα στην παρούσα. Κατόπιν της εκταμίευσης της προκαταβολής, ο δικαιούχος έχει τη δυνατότητα να προβεί στις επιλέξιμες δαπάνες για την ανακαίνιση και επισκευή του ακινήτου.Επιλέξιμες Δαπάνες1. Ως επιλέξιμες δαπάνες στο πλαίσιο του Προγράμματος ορίζονται οι εξής:α) Δαπάνες για εργασίες ανακαίνισης και επισκευής του επιλέξιμου ακινήτου. Ενδεικτικά, τέτοιου είδους εργασίες περιλαμβάνουν ανακαίνιση χώρων μπάνιου, ειδών υγιεινής ή χώρων κουζίνας, αντικατάσταση πόρτας εισόδου και εσωτερικών θυρών, αντικατάσταση ή επισκευή ερμαρίων, αντικατάσταση δαπέδων, αντικατάσταση ή επισκευή ηλεκτρολογικών και υδραυλικών εγκαταστάσεων, αντικατάσταση ή επισκευή δομικών στοιχείων, επιχρισμάτων, πλακιδίων, χρωματισμών και λοιπές αντίστοιχες εργασίες.β) Δαπάνες για αγορά προϊόντων και υλικών που είναι απαραίτητα για τις εργασίες που περιγράφονται στην περ. α’2. Εντός του ανώτατου ορίου δαπανών των επιλέξιμων δαπανών ανακαίνισης και επισκευής μπορούν, επιπλέον, να περιλαμβάνονται:α) δαπάνες για τυχόν απαιτούμενες ασφαλιστικές εισφορές τ. ΙΚΑ (νυν e-ΕΦΚΑ) για τις οικοδομικές εργασίες ανακαίνισης και επισκευής, οι οποίες βάσει της κείμενης νομοθεσίας, αναφορικά με τα μη στεγασμένα επαγγέλματα, βαρύνουν τον δικαιούχο του Προγράμματος και,β) δαπάνες υπηρεσιών μηχανικού για τυχόν εκδόσεις αδειών/εγκρίσεων ή εκπόνησης μελετών (στα πλαίσια έκδοσης αδειών/εγκρίσεων) ή έκδοσης Πιστοποιητικών Ενεργειακής Απόδοσης (Π.Ε.Α.) που απαιτούνται από την κείμενη νομοθεσία για την υλοποίηση των εργασιών ανακαίνισης και επισκευής. Η μέγιστη επιλέξιμη δαπάνη ορίζεται έως του συνολικού ποσού των επτακοσίων ευρώ (700 €).3. Για την υλοποίηση των εργασιών ανακαίνισης, ο δικαιούχος οφείλει να εξασφαλίσει τυχόν απαιτούμενες άδειες/εγκρίσεις που προβλέπονται από τις κείμενες διατάξεις. Τυχόν έξοδα που προκύπτουν από τις ενέργειες αυτές, δύναται να περιλαμβάνονται στο ανώτατο όριο δαπανών των επιλέξιμων δαπανών του Προγράμματος, σύμφωνα με το Παράρτημα Ι.Απόδειξη και έλεγχος δαπανών1. Η πληρωμή των επιλέξιμων δαπανών πραγματοποιείται από τον δικαιούχο, υποχρεωτικά και αποκλειστικά με ηλεκτρονικό τρόπο, αξιοποιώντας την υφιστάμενη χρεωστική, πιστωτική ή/και προπληρωμένη κάρτα πληρωμών του, η οποία έχει εκδοθεί στον Α.Φ.Μ. του από τον Π.Υ.Π., όπου διατηρεί τον ενεργό αριθμό λογαριασμού πληρωμών του (ΙΒΑΝ), τον οποίο και δήλωσε σύμφωνα με την παρ. 5 του άρθρου 3. Ο δικαιούχος έχει τη δυνατότητα να χρησιμοποιήσει συνδυαστικά τις κάρτες πληρωμών που διαθέτει στον Π.Υ.Π. όπου δήλωσε τον ενεργό αριθμό λογαριασμού πληρωμών του (ΙΒΑΝ), ενώ παράλληλα, είναι επιτρεπτή και η πληρωμή με δόσεις, εφόσον το επιτρέπει ο τύπος κάρτας πληρωμών που θα επιλεγεί από τον δικαιούχο. Σε περίπτωση που ο δικαιούχος δεν διαθέτει οποιοδήποτε τύπο κάρτας πληρωμών στον Π.Υ.Π. που επέλεξε, θα πρέπει να εκδώσει τουλάχιστον μια νέα κάρτα, την οποία θα χρησιμοποιήσει για τις πληρωμές του Προγράμματος. Οι συναλλαγές με χρήση κάρτας πληρωμών, είτε με παρουσία της κάρτας στο σημείο πώλησης (card present) είτε χωρίς την παρουσία της κάρτας στο σημείο πώλησης (card not present/e-commerce) υπόκεινται στους ισχύοντες όρους και προϋποθέσεις του τύπου κάρτας πληρωμών που επιλέγεται από το δικαιούχο για την αξιοποίηση της επιδότησης, όπως εκάστοτε αυτοί ισχύουν. Σε κάθε περίπτωση τυχόν έξοδα που προκύπτουν από την επιλογή του εκάστοτε τύπου κάρτας πληρωμών, δεν επιβαρύνουν το Πρόγραμμα, αλλά τον δικαιούχο.2. Όλες οι πληρωμές που πραγματοποιούνται στο πλαίσιο του Προγράμματος, και οι οποίες περιλαμβάνουν τόσο το ποσό της επιδότησης, όσο και το ποσό της ίδιας συμμετοχής του δικαιούχου, είναι απαραίτητο να αφορούν τις επιλέξιμες δαπάνες του άρθρου 6, και να κατευθύνονται σε συγκεκριμένους, στην Ελλάδα, Κωδικούς Κατηγορίας Εμπόρου (Merchant Category Codes (MCCs)) που σχετίζονται με το συγκεκριμένο Πρόγραμμα και απαριθμούνται στο Παράρτημα 1.3. Όλες οι πληρωμές με τη χρεωστική, πιστωτική ή/ και προπληρωμένη κάρτα του δικαιούχου εμπίπτουν στο αφορολόγητο και στις μηνιαίες κληρώσεις επιβράβευσης της Α.Α.Δ.Ε., εφόσον ο συγκεκριμένος Κωδικός (MCC) ανήκει στις εκάστοτε ισχύουσες ομάδες που εμπίπτουν στο αφορολόγητο.4. Η πραγματοποίηση των πληρωμών για τις επιλέξιμες δαπάνες θα πρέπει να έχει λάβει χώρα εντός χρονικού διαστήματος έξι (6) μηνών από την ημερομηνία έκδοσης της εγκριτικής απόφασης του άρθρου 5, άλλως η εγκριτική απόφαση ανακαλείται, το ποσό της προκαταβολής αναζητείται ως αχρεωστήτως καταβληθέν σύμφωνα με την παρ. 5 του άρθρου 11 και δεν μπορεί να εκδοθεί νέα εγκριτική απόφαση για το ίδιο ακίνητο και τον ίδιο δικαιούχο. Παράταση του χρονικού διαστήματος των έξι (6) μηνών δεν είναι δυνατή. Κρίσιμο στοιχείο για τη διαπίστωση πραγματοποίησης των πληρωμών εντός του ανωτέρω χρονικού διαστήματος, αποτελεί η διενέργεια εγκεκριμένης συναλλαγής από πλευράς του δικαιούχου.Εκταμίευση επιδότησης1. Στην απόφαση πληρωμής της επιδότησης, η οποία εκδίδεται αυτοματοποιημένα από την ειδική εφαρμογή του Προγράμματος μετά την εκμίσθωση του ακινήτου σύμφωνα με το άρθρο 8, αναγράφεται το ποσό των επιλέξιμων δαπανών που πραγματοποιήθηκαν και επαληθεύτηκαν, και το ποσό της επιδότησης που αντιστοιχεί στον δικαιούχο σύμφωνα με τα οριζόμενα στην παρ. 2 του άρθρου 5, αφαιρούμενης της ήδη καταβληθείσας προκαταβολής.2. Στην περίπτωση που το ποσό της επιδότησης που αναγράφεται στην απόφαση πληρωμής είναι μικρότερο από το αναγραφόμενο ποσό στην απόφαση υπαγωγής, το υπόλοιπο που απομένει, καθίσταται εκ νέου διαθέσιμο προς δέσμευση για τη χρηματοδότηση του Προγράμματος.3. Οι αρμόδιες υπηρεσίες της Δ.ΥΠ.Α. πιστώνουν εντός τριάντα (30) ημερών από την ημερομηνία έκδοσης της απόφασης πληρωμής της επιδότησης, το εναπομείναν ποσό της επιδότησης που αναγράφεται στην απόφαση πληρωμής στον ενεργό αριθμό λογαριασμού του δικαιούχου (ΙΒΑΝ), τον οποίο έχει δηλώσει στην ειδική εφαρμογή, με βάση σχετικό ηλεκτρονικό αρχείο αναλυτικής κατάστασης, μέσω του Διατραπεζικού Συστήματος Πληρωμών ΔΙΑΣ. Στην αναλυτική κατάσταση περιλαμβάνονται κατ’ ελάχιστο τα στοιχεία ταυτοποίησης των δικαιούχων (ονοματεπώνυμο, πατρώνυμο, Α.Φ.Μ.), ο αριθμός της εγκριτικής απόφασης υπαγωγής, ο αριθμός της απόφασης πληρωμής, το πληρωτέο ποσό, ο αριθμός ΙΒΑΝ του λογαριασμού πληρωμών των δικαιούχων και η ημερομηνία πίστωσης.4. Στην περίπτωση έκδοσης απόφασης ανάκλησης σύμφωνα με την παρ. 1 του άρθρου 8, υπάρχει η δυνατότητα υποβολής ένστασης, σύμφωνα με τα οριζόμενα στο άρθρο 10.5. Το ποσό της επιδότησης το οποίο εκταμιεύεται στον δηλωμένο λογαριασμό του δικαιούχου, συμπεριλαμβα-νομένης τυχόν προκαταβολής, είναι αφορολόγητο, δεν υπόκειται σε οποιαδήποτε κράτηση, δεν εκχωρείται, δεν κατάσχεται στα χέρια του Δημοσίου ή τρίτων, κατά παρέκκλιση κάθε άλλης γενικής ή ειδικής διάταξης, δεν δεσμεύεται και δεν συμψηφίζεται με βεβαιωμένα χρέη προς το Δημόσιο, ιδιώτες ή πιστωτικά ιδρύματα.",https://www.tovima.gr/wp-content/uploads/2024/04/09/DSC9658-2-e1710258994171.jpg,"Εκδόθηκε η ΚΥΑ για το πρόγραμμα «Ανακαινίζω - Ενοικιάζω» - Οι όροι, τα κριτήρια και τα ποσά επιδότησης - Τι επόμενες ημέρες οι ημερομηνίες υποβολής των αιτήσεων"
https://www.tovima.gr/2024/04/05/finance/anakainizo-enoikiazo-premiera-simera-gia-tis-aitiseis-pou-ftanei-i-epidotisi/,Ανακαινίζω – Ενοικιάζω: Πρεμιέρα σήμερα για τις αιτήσεις – Πού φτάνει η επιδότηση,05-04-2024,09:52,Οικονομία,Newsroom,Στο πρόγραμμα Ανακαινίζω - Ενοικιάζω μπορούν να συμμετέχουν ιδιοκτήτες ή επικαρπωτές με ποσοστό κυριότητας/επικαρπίας ακόμη και ίσο του 50%,"Ανοίγει σήμερα η πλατφόρμα για το πρόγραμμα «Ανακαινίζω – Ενοικιάζω» που στόχο έχει να «ανοίξει» 12.500 κλειστά ακίνητα, ενισχύοντας την αγορά ακινήτων με κατοικίες προς ενοικίαση.Το μέγεθος του ακίνητου πρέπει να είναι έως 100 τετραγωνικά μέτρα. Ακόμη, πρέπει οι ιδιοκτήτες να έχουν ποσοστό ιδιοκτησίας τουλάχιστον 50%. Το επιδοτούμενο πόσο είναι έως 10.000 ευρώ. Εφόσον οι δαπάνες γίνουν με ηλεκτρονικά μέσα, το ύψος της επιδότησης θα είναι έως 4.000 ευρώ.Το πρόγραμμα μπορεί να παρέχει προκαταβολή έως 2.000 ευρώ και τα υπόλοιπα χρήματα με το πέρας των εργασιών.Οι προϋποθέσειςΔύο είναι τα προαπαιτούμενα για να μπει κανείς στο πρόγραμμα Ανακαινίζω – Ενοικιάζω:Στα εισοδηματικά περιουσιακά στοιχεία θα πρέπει το οικογενειακό εισόδημα να μην ξεπερνάει τις 40.000 ευρώ το χρόνο και η ακίνητη περιουσία να μην ξεπερνά τις 300.000 ευρώ. Προβλέπεται πλέον η δυνατότητα προκαταβολής μέρους της επιδότησης στους δικαιούχους του προγράμματος. Σκοπός της προσθήκης αυτής είναι η βελτίωση της ελκυστικότητας του προγράμματος και η βέλτιστη δυνατή προσέλκυση και εξυπηρέτηση των άμεσων αναγκών των δικαιούχων.Επιδότηση έως 40% για 12.500 κλειστά ακίνηταΕπιπλέον, στο πρόγραμμα μπορούν να συμμετέχουν ιδιοκτήτες ή επικαρπωτές με ποσοστό κυριότητας/επικαρπίας ακόμη και ίσο του 50%, ενώ μέχρι πρότινος προβλεπόταν το ποσοστό αυτό έπρεπε να είναι μεγαλύτερο του 50% επί του ακινήτου. Η παραπάνω τροποποίηση κρίθηκε αναγκαία προκειμένου να μην αποκλειστούν ζευγάρια ή οικογένειες με ιδανικά μερίδια επί της εκάστοτε ιδιοκτησίας.Το πρόγραμμα «Ανακαινίζω – Ενοικιάζω» στοχεύει στην αύξηση των διαθέσιμων προς μίσθωση κατοικιών και αφορά την επιδότηση του κόστους της ανακαίνισης για κενές κατοικίες που θα μισθωθούν, έως 40% επί των τιμολογίων εργασιών και υλικών ανακαίνισης και έως 10.000€. Μέρος της επιδότησης, έως του 50%, μπορεί να δοθεί ως προκαταβολή. Στόχος η αξιοποίηση 12.500 κενών κατοικιών.",https://www.tovima.gr/wp-content/uploads/2024/04/05/akinita-e1716624253106.jpg,Στο πρόγραμμα Ανακαινίζω - Ενοικιάζω μπορούν να συμμετέχουν ιδιοκτήτες ή επικαρπωτές με ποσοστό κυριότητας/επικαρπίας ακόμη και ίσο του 50%
https://www.tovima.gr/2024/03/11/finance/aneisprakta-enoikia-poioi-kai-me-poion-tropo-den-tha-forologithoun/,Ανείσπρακτα ενοίκια: Ποιοι και με ποιον τρόπο δεν θα φορολογηθούν,11-03-2024,13:31,Οικονομία,Newsroom,"Η μη πληρωμή ενοικίων από αφερέγγυους ενοικιαστές, είναι διαχρονικό πρόβλημα των εκμισθωτών ακινήτων - Ποιοι και με ποιον τρόπο δεν θα φορολογηθούν για τα ανείσπρακτα ενοίκια","Η ΠΟΜΙΔΑ, ενόψει της έναρξης της διαδικασίας υποβολής των δηλώσεων φόρου εισοδήματος έτους 2023, ετοίμασε έναν χρηστικό οδηγό με τις ισχύουσες ουσιαστικές διατάξεις και τις διαδικαστικές εγκυκλίους, σχετικά με το ποιοί εκμισθωτές ακινήτων, πότε και με ποια διαδικασία δικαιούνται να επιδιώξουν την αναβολή φορολόγησης των ανείσπρακτων ενοικίων.Η μη πληρωμή ενοικίων και η πρακτική αδυναμία είσπραξής τους από αφερέγγυους ενοικιαστές, είναι διαχρονικό πρόβλημα των εκμισθωτών ακινήτων και ένας από τους παράγοντες της μείωσης προσφοράς κατοικιών για εκμίσθωση, επισημαίνει η ομοσπονδία των ιδιοκτητών ακινήτων.Η μη φορολόγηση των ανείσπρακτων ενοικίων ήταν πάγιο αίτημα της ΠΟΜΙΔΑ, η οποία μετά την περιπετειώδη οριστική κατάργηση της δυνατότητας απαλλαγής λόγω εκχώρησής τους στο Δημόσιο, επανήλθε αξιώνοντας οριστική λύση του προβλήματος μέσω διαδικασίας αναβολής της φορολόγησής τους επί όσο χρόνο δεν έχουν εισπραχθεί σύμφωνα με το δημοσίευμα του ot.gr.Ποιοι, πότε και πώς δικαιούνται αναβολής φορολόγησής τουςΓια να γίνει αποδεκτή η αναβολή φορολόγησής τους, χωρίς τον κίνδυνο εκτεταμένης καταστρατήγησης που θα οδηγούσε σε τεράστια απώλεια φορολογικών εσόδων και κατά συνέπεια σε ανατροπή της όποιας ευνοϊκής ρύθμισης, από το ΥΠΟΙΚ κατέστη σαφές ότι δεν θα αρκούσε μια απλή υπεύθυνη δήλωση του φορολογούμενου, αλλά θα έπρεπε να υπάρχει και μια οποιασδήποτε μορφής δικαστική απόφαση ή έστω προσφυγή στη δικαιοσύνη, που να αποδεικνύει την αλήθεια της δήλωσης περί μη είσπραξης των μισθωμάτων.Με αυτά τα δεδομένα, η λύση που ήταν πρόταση της ΠΟΜΙΔΑ η οποία έγινε αποδεκτή από τον τότε αρμόδιο Αναπληρωτή Υπουργό Οικονομικών κ. Τρύφωνα Αλεξιάδη καθόσον ήταν και η μόνη πρακτικά δυνατή, έχει σήμερα ουσιαστικά και διαδικαστικά ως εξής.Με το άρθρο 11 του Ν. 4346/2015 ορίστηκε ότι: «Τα εισοδήματα από την εκμίσθωση ακίνητης περιουσίας, τα οποία δεν έχουν εισπραχθεί από τον δικαιούχο, δεν συνυπολογίζονται στο συνολικό εισόδημά του, εφόσον έως την προθεσμία υποβολής της ετήσιας δήλωσης φορολογίας εισοδήματος, έχει εκδοθεί εις βάρος του μισθωτή διαταγή πληρωμής ή διαταγή απόδοσης χρήσης μίσθιου ή δικαστική απόφαση αποβολής ή επιδίκασης μισθωμάτων ή έχει ασκηθεί εναντίον του μισθωτή αγωγή αποβολής ή επιδίκασης μισθωμάτων. Τα εν λόγω εισοδήματα φορολογούνται στο έτος και κατά το ποσό που αποδεδειγμένα εισπράχθηκαν, κατά παρέκκλιση των διατάξεων του άρθρου 8. Τα μη εισπραχθέντα εισοδήματα δηλώνονται σε ειδικό κωδικό ανείσπρακτων εισοδημάτων από εκμίσθωση ακίνητης περιουσίας της δήλωσης φορολογίας εισοδήματος»,Σύμφωνα με τη μεταγενέστερη σχετική εγκύκλιο ΠΟΛ.1024/12.2.2016 και τις οδηγίες υποβολής των φορολογικών δηλώσεων 2017, η στήλη 16 του Ε2 συμπληρώνεται με τα ποσά των ανείσπρακτων εισοδημάτων από την εκμίσθωση ακίνητης περιουσίας, εφόσον έως την προθεσμία υποβολής της ετήσιας δήλωσης φορολογίας εισοδήματος έχει εκδοθεί εις βάρος του μισθωτή διαταγή πληρωμής ή διαταγή απόδοσης μίσθιου ή δικαστική απόφαση αποβολής ή επιδίκασης μισθωμάτων ή έχει ασκηθεί εναντίον του μισθωτή αγωγή αποβολής ή επιδίκασης μισθωμάτων (παρ. 4 του αρθ. 39 ν. 4172/2013).Από τα παραπάνω δικαιολογητικά που κατά περίπτωση προσκομίζονται στις Δ.Ο.Υ. , θα πρέπει να προκύπτει το χρονικό διάστημα για το οποίο οφείλονται μισθώματα. Εξαιρετικά και προκειμένου να δηλωθούν ανείσπρακτα εισοδήματα για το χρονικό διάστημα που μεσολαβεί από την έκδοση της απόφασης αποβολής ή της διαταγής απόδοσης χρήσης μισθίου μέχρι την εκτέλεση αυτής, ή οποία έλαβε χώρα μέχρι τη λήξη της προθεσμίας υποβολής της δήλωσης φορολογίας εισοδήματος, αρκεί η υποβολή στην αρμόδια Δ.Ο.Υ. υπεύθυνης δήλωσης και έκθεσης αποβολής και εγκατάστασης που έχει συνταχθεί από το δικαστικό επιμελητή, ότι για το ανωτέρω διάστημα τα μισθώματα δεν έχουν εισπραχθεί.Με την ΠΟΛ.1102/12.7.2016 διευκρινίστηκε περαιτέρω ότι ανείσπρακτα εισοδήματα από την εκμίσθωση ακίνητης περιουσίας μπορούν να δηλωθούν μόνον από φυσικά πρόσωπα που αποκτούν εισόδημα από την εκμίσθωση / υπεκμίσθωση ακίνητης περιουσίας , προκειμένου να μην συνυπολογισθούν αυτά στο εισόδημά τους, σύμφωνα με το άρθρο 39 παρ. 4 του ν.4172/2013, οι διατάξεις του οποίου δεν εφαρμόζονται για νομικά πρόσωπα και νομικές οντότητες.Αντίθετα, δεν μπορούν να δηλωθούν ανείσπρακτα εισοδήματα από την εκμίσθωση ακίνητης περιουσίας από φυσικά πρόσωπα, όταν τα εισοδήματα αυτά προέρχονται από αποζημίωση χρήσης ακινήτου καθώς και από άσκηση επιχειρηματικής δραστηριότητας (π.χ. διοργανώσεις εκδηλώσεων σε αίθουσες ή κτήματα, τουριστική εκμετάλλευση κλπ.). H Διοίκηση δηλαδή, χωρίς αυτό να προβλέπεται από το νόμο, και ενώ παντού η αποζημίωση χρήσης ακινήτου εξομοιώνεται φορολογικά προς μίσθωμα, περιόρισε τη δυνατότητα αυτή μόνον στα ανείσπρακτα μισθώματα ενεργών μισθώσεων, και δεν την αποδέχεται όταν αυτά έχουν το χαρακτήρα αποζημίωσης χρήσης, για το διάστημα δηλαδή μετά τη λήξη της μίσθωσης. Βαρύτατη αδικία σε βάρος πληθώρας ιδιοκτητών οι οποίοι, επειδή έληξε νομικά η μίσθωσή τους, υποχρεούνται να πληρώσουν φόρο για ποσά που αποδεδειγμένα ουδέποτε εισέπραξαν!Δεν προβλέπει όμως ούτε ο νόμος, ούτε οι σχετικές εγκύκλιοι, υποχρέωση συζήτησης της ασκηθείσας αγωγής, όπως ζητείται αυθαίρετα από κάποιες Δ.Ο.Υ., η οποία θα ήταν άνευ αντικειμένου και απλώς ένα πρόσθετο οικονομικό βάρος για τον ατυχή εκμισθωτή, δεδομένου ότι στις περισσότερες περιπτώσεις οι ενοικιαστές έχοντας αποχωρήσει από το μίσθιο, αρνούνται να πληρώσουν οτιδήποτε από τα οφειλόμενα, ούτε ο εκμισθωτής έχει πρακτικά τη δυνατότητα να εισπράξει το παραμικρό.Διαδικαστικά, προκειμένου να δηλωθούν ως ανείσπρακτα τα εισοδήματα από την εκμίσθωση ακίνητης περιουσίας θα πρέπει να προσκομίζονται στην αρμόδια Δ.Ο.Υ., πριν από την υποβολή της δήλωσης, ευκρινή φωτοαντίγραφα (φωτοτυπίες), κατά το άρθρο 1 του ν. 4250/2014 (ΦΕΚ Α’74), των διαταγών, δικαστικών αποφάσεων που έχουν εκδοθεί ή αγωγών που έχουν ασκηθεί, έως και την προθεσμία υποβολής της ετήσιας δήλωσης. Κατόπιν τούτου τα ανείσπρακτα εισοδήματα θα δηλώνονται στο έντυπο «ΑΝΑΛΥΤΙΚΗ ΚΑΤΑΣΤΑΣΗ ΓΙΑ ΤΑ ΜΙΣΘΩΜΑΤΑ ΑΚΙΝΗΤΗΣ ΠΕΡΙΟΥΣΙΑΣ» Ε2 και θα μεταφέρονται σε ειδικό κωδικό του εντύπου Ε1 κατά την υποβολή της οικείας δήλωσης φορολογίας εισοδήματος.Η μη είσπραξη μισθωμάτων αποδεικνύεται μόνο με τα δικαιολογητικά της παραγράφου 4 του άρθρου 39 του ν.4172/2013 (εκδοθείσα δικαστική απόφαση αποβολής ή επιδίκασης μισθωμάτων, εκδοθείσα διαταγή πληρωμής ή διαταγή απόδοσης χρήσης μίσθιου, ασκηθείσα αγωγή αποβολής ή επιδίκασης μισθωμάτων), ένα εκ των οποίων πρέπει να προσκομίζεται σε κάθε περίπτωση. Ειδικά σε περίπτωση πτώχευσης του μισθωτή, αρκεί η προσκόμιση αντιγράφου του πίνακα αναγγελίας χρεών, στον οποίο εμφανίζεται η απαίτηση του εκμισθωτή / υπεκμισθωτή.Ανείσπρακτα εισοδήματα από εκμίσθωση ακίνητης περιουσίας μπορούν να δηλωθούν από τον κληρονόμο, ο οποίος υπεισέρχεται στο σύνολο των δικαιωμάτων και υποχρεώσεων του κληρονομούμενου, με την προσκόμιση ενός εκ των οριζομένων στην παρ. 4 του άρθρου 39 του ν.4172/2013 δικαιολογητικού, μαζί με τα νομιμοποιητικά έγγραφα του κληρονομικού του δικαιώματος.Τα ως άνω δικαιολογητικά που προσκομίζονται στις Δ.Ο.Υ. προκειμένου να δηλωθούν τα ανείσπρακτα εισοδήματα θα γίνονται αποδεκτά για τον δηλούντα. Στην περίπτωση της κοινωνίας, τα σχετικά δικαιολογητικά θα γίνονται αποδεκτά για όλα τα μέλη, ανεξαρτήτως εάν αναγράφονται σε αυτά τα στοιχεία τυχόν λοιπών εκμισθωτών – υπεκμισθωτών, υπό την προϋπόθεση ότι τα αναφερόμενα στα προσκομισθέντα δικαιολογητικά στοιχεία του μισθίου, του μηνιαίου μισθώματος και του μισθωτή οφειλέτη (του κληρονόμου ή του εγγυητή), ταυτίζονται με τα αντίστοιχα στοιχεία που προκύπτουν από τα φορολογικά έντυπα (Ε1, Ε2) ή από τη Δήλωση Πληροφοριακών Στοιχείων Μίσθωσης Ακίνητης Περιουσίας ή από το συμφωνητικό μίσθωσης. Σε περίπτωση υποβολής δήλωσης αναβολής φορολόγησης ανείσπρακτων μισθωμάτων χωρίς να συνυποβληθούν όλα τα απαιτούμενα δικαιολογητικά, η φορολογική διοίκηση θα προχωρεί σε νέες εκκαθαρίσεις, μη λαμβάνοντας υπόψη τα ποσά που έχουν δηλωθεί ως ανείσπρακτα εισοδήματα.",https://www.tovima.gr/wp-content/uploads/2024/01/29/akinita.jpg,"Η μη πληρωμή ενοικίων από αφερέγγυους ενοικιαστές, είναι διαχρονικό πρόβλημα των εκμισθωτών ακινήτων - Ποιοι και με ποιον τρόπο δεν θα φορολογηθούν για τα ανείσπρακτα ενοίκια"
https://www.tovima.gr/2024/02/19/finance/anakainizo-enoikiazo-sto-40-i-kratiki-epidotisi-me-prokatavoli-to-50/,«Ανακαινίζω – Ενοικιάζω»: Στο 40% η κρατική επιδότηση με προκαταβολή το 50%,19-02-2024,18:00,Οικονομία,Αθανασία Ακρίβου,Το υπουργείο Κοινωνικής Συνοχής «ρίχνει» στην αγορά 50 εκατομμύρια ευρώ για να επιδοτηθεί η ανακαίνιση κενών κατοικιών.,"Το πρόβλημα, στο οποίο εστιάζουν οι άνθρωποι της αγοράς ακινήτων για να εξηγήσουν την άνοδο των τιμών είναι η μικρή προσφορά ακινήτων και δη ποιοτικών.Περίπου 750.000 κατοικίες είναι σήμερα δηλωμένες ως κενές, το 15% δηλαδή του συνολικού αποθέματος κατοικιών της χώρας, το οποίο θα μπορούσε δυνητικά να προσφέρει σημαντική «ανάσα», εάν επέστρεφε στην αγορά.Σε αυτή την κατεύθυνση κινείται το πρόγραμμα «Ανακαινίζω – Ενοικιάζω» το οποίο αποσκοπεί στην ένταξη κενών κατοικιών στην αγορά με την επιδότηση των ιδιοκτητών για την αναβάθμισή τους.Σύμφωνα με πληροφορίες, περίπου 12.500 ακίνητα μπορούν να μπουν ξανά στο παιχνίδι των ακινήτων. Το υπουργείο Κοινωνικής Συνοχής «ρίχνει» στην αγορά 50 εκατομμύρια ευρώ για να επιδοτηθεί η ανακαίνιση κενών κατοικιών.ΠροκαταβολήΜε διατάξεις στο νομοσχέδιο για τις παραλίες που κατατέθηκε την περασμένη Παρασκευή, προβλέπεται ότι από το συγκεκριμένο πρόγραμμα είναι δυνατό να προκαταβάλλεται το 50% της επιδότησης, πριν δηλαδή ξεκινήσουν οι εργασίες. Γεγονός που καθιστά το πρόγραμμα αρκετά ελκυστικό σε σχέση με άλλα προγράμματα όπως για παράδειγμα το ΕΞΟΙΚΟΝΟΜΩ .Μάλιστα σύμφωνα με πληροφορίες του ΟΤ, η πλατφόρμα για την ένταξη στο πρόγραμμα θα είναι διαθέσιμη από τα τέλη Φεβρουαρίου με αρχές Μαρτίου, δηλαδή μέσα στο επόμενο δεκαπενθήμερο, θα μπορεί κάποιος να ενταχθεί στο πρόγραμμα.Οι προϋποθέσεις του προγράμματοςΣτο πρόγραμμα θα μπορούν να συμμετέχουν ιδιοκτήτες κατοικιών με ετήσιο εισόδημα έως 40.000 ευρώ και ακίνητη περιουσία έως 300.000 ευρώ, ενώ αποκλείονται όσοι έχουν ενταχθεί σε προγράμματα εξοικονόμησης ενέργειας ή ανακαίνισης για οποιοδήποτε ακίνητό τους τα τελευταία πέντε έτη.Το ακίνητο πρέπει να έχει εμβαδόν έως 100 τ.μ. και να βρίσκεται σε αστική περιοχή, δεν πρέπει να έχει δηλωθεί ως πρώτη κατοικία, ή ως μισθωμένη αλλά να αναφέρεται ως κενή στο Ε2 των τριών τελευταίων ετών.Οι εντασσόμενοι στο πρόγραμμα επιδοτούνται για δαπάνες επισκευής και ανακαίνισης έως 10.000 ευρώ.Αναλυτικά το πρόγραμμα προβλέπει της επιδότηση επισκευής κατοικιών με σκοπό τη διάθεσή τους για εκμίσθωση και στο οποίο συμμετέχουν, ιδιοκτήτες ή επικαρπωτές ακινήτων με χρήση κατοικίας για ένα ακίνητό τους με χρήση κατοικίας, εφόσον:α) διαθέτουν την κυριότητα ή την επικαρπία του ακινήτου κατά ποσοστό ίσο ή μεγαλύτερο του πενήντα τοις εκατό (50%),β) το ακίνητο έχει έκταση έως εκατό (100) τετραγωνικά μέτρα (τ.μ.) και βρίσκεται σε οικιστική περιοχή,γ) έχουν ετήσιο οικογενειακό φορολογητέο, πραγματικό ή τεκμαρτό, εισόδημα που δεν υπερβαίνει τις σαράντα χιλιάδες (40.000) ευρώ και διαθέτουν ακίνητη περιουσία, της οποίας η συνολική αξία δεν υπερβαίνει το ποσό των τριακοσίων χιλιάδων (300.000,00) ευρώ.Το ακίνητο δεν πρέπει να έχει δηλωθεί ως πρώτη κατοικία ή ως μισθωμένο και δηλώνεται ως κενό στο έντυπο Ε2 που συνοδεύει τη δήλωση φορολογίας εισοδήματος κατά τα τελευταία τρία χρόνια.Επίσης οι δικαιούχοι δεν πρέπει να έχουν λάβει επιδότηση για πρόγραμμα εξοικονόμησης ενέργειας ή ανακαίνισης σε ακίνητο της ιδιοκτησίας τους τα τελευταία πέντε έτη και δεν θα πρέπει να έχουν ενταχθεί σε προγράμματα επιδοτούμενης ενεργειακής εξοικονόμησης για οποιοδήποτε ακίνητό τους.Το ύψος της επιδότησηςΟι εντασσόμενοι στο πρόγραμμα «Ανακαινίζω – Νοικιάζω» επιδοτούνται για την πραγματοποίηση δαπανών επισκευής και ανακαίνισης επί του ακινήτου τους, ύψους μέχρι δέκα χιλιάδων (10.000) ευρώ, (για υλικά και εργασίες). Η επιδότηση ανέρχεται στο σαράντα τοις εκατό (40%).Βέβαια για να μπορεί να πάρει κάποιος την επιδότηση θα πρέπει να υπάρξει ηλεκτρονική εξόφληση των τιμολογίων και το βασικότερο οι δικαιούχοι μετά την ανακαίνιση θα πρέπει να προχωρήσουν σε εκμίσθωση του ακινήτου με διάρκεια τριών (3) τουλάχιστον ετών.Ο «άσσος» της προκαταβολήςΣύμφωνα με τη νέα τροπολογία του Υπουργείου Κοινωνικής Συνοχής και Οικογένειας, μέρος της επιδότησης μπορεί να προκαταβάλλεται. Η προκαταβολή αυτή δεν μπορεί να υπερβαίνει το πενήντα τοις εκατό (50%) του συνόλου της επιδότησης που χορηγείται σε κάθε δικαιούχο. Αυτό σημαίνει πως η προκαταβολή μπορεί να φθάσει τις 5.000 ευρώ.",https://www.tovima.gr/wp-content/uploads/2023/05/09/akinita.jpg,Το υπουργείο Κοινωνικής Συνοχής «ρίχνει» στην αγορά 50 εκατομμύρια ευρώ για να επιδοτηθεί η ανακαίνιση κενών κατοικιών.
https://www.tovima.gr/2024/02/04/finance/golden-visa-poioi-ependysan-kai-se-poies-perioxes-ti-symvainei-me-enoikia-kai-kleista-spitia/,Golden Visa: Ποιοι επένδυσαν και πού – Τι συμβαίνει με ενοίκια και κλειστά σπίτια,04-02-2024,11:26,Οικονομία,Γιάννης Ζωιτός,"Οι αιτήσεις, οι εγκρίσεις και οι ελκυστικές περιοχές στην πρώτη δεκαετία της Golden Visa. Πόσο ευθύνεται τελικά για την στεγαστική κρίση; Μιλούν στο Βήμα ο Δημήτρης Καιρίδης και ο πρόεδρος της ΠΑΣΥΔΑ.","Χρυσή βίζα. Ευκαιρία 24ων καρατιών ή άνθρακας ο θησαυρός; Οξυγόνο σε μια υποτονική αγορά ακινήτων που παρέμεναν αδιάθετα κι ανεκμετάλλευτα ή παράγοντας αποσταθεροποίησης με ανυπολόγιστες συνέπειες για τον μέσο πολίτη στην προσπάθεια για εξασφάλιση κατοικίας σε ανεκτικές και προσγειωμένες τιμές;Στο φινάλε της πρώτης δεκαετίας εφαρμογής του μέτρου που είχε θεσμοθετηθεί με γνώμονα την τόνωση της κτηματαγοράς, ο μεγάλος κύκλος διαλόγου για την παροχή Golden Visa από το ελληνικό κράτος έχει ανοίξει κι άλλο, δεδομένης της στεγαστικής κρίσης που διαπιστώνεται τα τελευταία χρόνια στα μεγάλα αστικά κέντρα της χώρας.Οι γνώμες για τη χρησιμότητα διίστανται. Εκατέρωθεν επιχειρήματα στηρίζουν τις δύο αντίθετες απόψεις και η κυβέρνηση κινείται κάπου στη μέση, αναζητώντας λύσεις.Ευθύνεται εν τέλει η αγορά ακινήτων από ξένους υπηκόους για το άλμα των τιμών ή οι ιδιοκτήτες δρουν ασύδοτα κι ανεξέλεγκτα, βασιζόμενοι στην τεράστια ζήτηση;Το Βήμα εξετάζει τα δεδομένα, παραθέτει στοιχεία, αναλύει το ζήτημα από διαφορετικές πλευρές.Τι είναι η Golden VisaΤο πρόγραμμα της Golden Visa υπόκειται στη νομοθεσία που ορίζει τις προϋποθέσεις για τις άδειες διαμονής στην Ελλάδα για υπηκόους τρίτων χωρών. Νόμο του κράτους αποτελεί αισίως από το 2013 με τις διατάξεις που αποτυπώθηκαν στο άρθρο 36Α του 4146. Αναδιατυπώθηκε με τον νόμο 4251 του 2014 κι έπειτα από μια σειρά αλλεπάλληλων τροποποιήσεων στα σχετικά άρθρα ισχύει ως σήμερα.Κατά τον νομοθέτη, προβλέπεται η εξασφάλιση πενταετούς άδειας παραμονής στη χώρα και η δυνατότητα επέκτασης για ισόχρονη διάρκεια.Δικαίωμα αίτησης έχουν όλοι οι μη Ευρωπαίοι πολίτες που έχουν συμπληρώσει το 18ο έτος της ηλικίας τους, διαθέτουν «καθαρό» ποινικό μητρώο και ιατρική ασφάλιση – ατομική ή οικογενειακή.Οι όροιΘεμελιώδης προϋπόθεση τόσο για την απόκτηση της Golden Visa όσο και για την επέκτασή της είναι:η αγορά ακινήτου αξίας τουλάχιστον 250.000 ευρώ ή 500.000 (ανάλογα με την περιοχή).η δεκαετής μίσθωση καταλύματος ή επιπλωμένης τουριστικής κατοικίας συνολικής αξίας τουλάχιστον 250.000 ή 500.000 (ανάλογα με την περιοχή).η απόκτηση μετοχών εταιρίας με έδρα ή παράρτημα στην Ελλάδα αξίας τουλάχιστον 400.000 ευρώ.η αγορά κρατικών ομολόγων με ελάχιστη αξία κτήσης 400.000 ευρώ και υπολειπόμενη διάρκεια τουλάχιστον τριών ετών μέσω πιστωτικού ιδρύματος εγκατεστημένου στην Ελλάδα.Η διαδικασία ως την έγκριση ή την απόρριψη της αίτησης διαρκεί 3-4 μήνες.Τα προνόμια της Golden VisaΟ υπήκοος της τρίτης χώρας, του οποίου εγκρίνεται η αίτηση για την απόκτηση της Golden Visa, αποκτά τη δυνατότητα να συνοδεύεται και από τα μέλη της οικογένειάς του – παιδιά ως 21 ετών. Σε αυτά χορηγείται ατομική άδεια διαμονής η οποία έχει αντίστοιχη ισχύ με την άδεια διαμονής του συντηρούντος.Μετά την έγκριση επιτρέπεται η ελεύθερη μετακίνηση εντός χώρας, όπως σε όλες τις χώρες (26) που διέπονται από τη συνθήκη Σένγκεν, χωρίς να είναι απαραίτητο κάποιο άλλο ταξιδιωτικό έγγραφο.Επίσης παρέχεται πρόσβαση σε υπηρεσίες υγείας και εκπαίδευσης, πιθανή απαλλαγή φορολογίας ανάλογα το εισόδημα του κατόχου, δυνατότητα ενοικίασης του επενδυτικού ακινήτου, δυνατότητα κατοχής μετοχών και είσπραξης εισοδήματος από μερίσματα εταιρείας εγγεγραμμένης στην Ελλάδα, δικαίωμα υποβολής αίτησης για απόκτηση ιθαγένειας μετά από επτά χρόνια διαμονής.Στην Ελλάδα ισχύουν δύο τύποι:των 500.000 ευρώ για ακίνητα σε Μύκονο, Σαντορίνη, Θεσσαλονίκη, Νότια Αθήνα, Βόρεια Αθήνα, Δήμο Αθηναίων.των 250.000 ευρώ για ακίνητα σε Πειραιά, Δυτική Αθήνα, υπόλοιπη Αττική, υπόλοιπη Ελλάδα.Τα δημογραφικά στοιχεία αιτούντων και κατόχωνΑπό τη θεσμοθέτηση του μέτρου έχουν μεσολαβήσει περισσότερα από δέκα χρόνια. Ένα διάστημα επαρκές κι αρκούντως ενδεικτικό της ταυτότητας των όσων έδειξαν ως σήμερα ενδιαφέρον και πόσοι, στο τέλος, απέκτησαν Golden Visa.Το Βήμα συνέλεξε όλα τα στοιχεία μέχρι την 10η Ιανουαρίου για την καταγωγή και το φύλο των αιτούντων, όπως επίσης για τις περιοχές που αγόρασαν ακίνητο.Οι συνολικές αιτήσεις που είχαν κατατεθεί σε όλο αυτό το χρονικό φάσμα ήταν 25.140. Εξ αυτών κάλυπταν τις απαιτούμενες προδιαγραφές κι έγιναν δεκτές οι 17.184. Άρα το συνολικό ποσοστό εγκρίσεων από το Υπουργείο Μετανάστευσης είχε υπερβεί το 68% (68,35%).Έχει ιδιαίτερη αξία το γεγονός πως μέσα στο 2023 κατατέθηκε σχεδόν το 34% των συνολικών αιτήσεων (8.516), εκτοξεύοντας το άθροισμα. Βέβαια συγκριτικά με ό,τι ίσχυε τα πρώτα εννέα χρόνια ισχύος του μέτρου, εγκρίθηκε το 21,1% (1.802) ρίχνοντας κατά πολύ τον μέσο όρο. Μέχρι τότε κυμαινόταν στο 92,5%. Άρα οι 9/10 είχαν λάβει θετική απόκριση από το ελληνικό κράτος, εξασφαλίζοντας μαζί κι όλα τα προνόμια της Golden Visa. Η «επέλαση» της ΚίναςΖώντας την καθημερινότητα του ελληνικού ιστού, δεν προκαλεί απορία το γεγονός πως, σύμφωνα με τα επίσημα στοιχεία, η πλειονότητα τόσο εκείνων που απευθύνθηκαν στη χώρα μας για Golden Visa όσο κι αυτών που την εξασφάλισαν κατάγονταν από την Κίνα.Τουλάχιστον 6/10 σε καθεμιά από τις δύο επιμέρους κατηγορίες ήταν υπήκοοι της αχανούς ασιατικής χώρας, με το ποσοστό μεταξύ ανδρών και γυναικών να είναι μοιρασμένο – αν και οι γυναίκες ήταν ελάχιστα περισσότερες. Οι λόγοι της διαμόρφωσης αυτού του καθεστώτος εντοπίζονται στα πλεονεκτήματα που κερδίζει ο κάτοχος.Πάντα ως τις 10/1, οι αιτήσεις που είχαν πρωτοκολληθεί κινούνταν πάνω από τις 15.000 (άρα το 62% επί των συνολικών) ενόσω οι 10.302 από αυτές (60% από το σύνολο) έφεραν σφραγίδα και υπογραφή εγκρίσεως. Ως εκ τούτου 2/3 Κινέζους που απευθύνθηκαν στην Ελλάδα κατάφεραν ν’ αποκτήσουν την πολυπόθητη Golden Visa.Οι φερέγγυοι Ρώσοι και οι «ελεύθεροι» ΒρετανοίΗ αριθμητική και ποσοστιαία απόσταση από τις υπόλοιπες χώρες είναι χαώδης. Για καμία εξ αυτών που ακολουθούν στο σχετικό χάρτη το ποσοστό δεν είναι διψήφιο. Επί παραδείγματι οι Τούρκοι υπήκοοι κάλυψαν οριακά το 8,1% του συνόλου των αιτούντων. Βέβαια ήταν παραπάνω από τους μισούς (58,92%) όσων η επένδυση στην Ελλάδα συνοδεύτηκε από την εξασφάλιση του πιστοποιημένου εγγράφου.Το ποσοστό των Ρώσων υπηκόων είναι, πάντως, εκτός συναγωνισμού, καθώς σε αυτήν την πρώτη δεκαετία οι επιτυχείς αιτήσεις άγγιξαν το 95% (799 στις 843)! Αναμφίβολα αξία παρουσιάζει και το 74,1% των Βρετανών (396 στις 534), οι οποίοι μέσα από επενδύσεις στην Ελλάδα φρόντισαν να υποσκελίσουν το εμπόδιο του Brexit και να διατηρήσουν τα δικαιώματα ελεύθερης πρόσβασης σε όλη την Ευρωζώνη άνευ διαβατηρίου και άλλης βίζα.Οι περιοχές με… Golden VisaΆρρηκτα συνδεδεμένη με την αγορά ακινήτων ανά την ελληνική περιφέρεια η Golden Visa, αποκτά ξεχωριστή σημασία η «γεωγραφία» των αιτήσεων. Ενδιαφέρει αποκλειστικά η Αθήνα και γενικότερα η Αττική ή το υπόλοιπο της Ελλάδας προσελκύει ανάλογα τους ενδιαφερόμενους;Εκ της κατανομής φαίνεται πως το 46% (11.513) όσων μπήκαν στη διαδικασία να ζητήσουν Golden Visa (χωρίς απαραίτητα να εγκριθεί το αίτημά τους) απευθύνθηκαν κατευθείαν στην Κεντρική Υπηρεσία του Υπουργείου Μετανάστευσης. Συνδυαστικά με το 26% (6.584) που κατέφυγε σε κατά τόπους υπηρεσίες της (αποκεντρωμένης διοίκησης) Αττικής, δημιουργεί την πεποίθηση πως το πλήθος των ακινήτων αγοράστηκε εντός του λεκανοπεδίου.Συσσωρευτικά ήταν 18.097 οι αιτήσεις που μοιράστηκαν στα δύο αυτά «γκρουπ», με την αρμόδια υπηρεσία στο διαμέρισμα της Α’ Αθήνας να έχει λάβει 2.657 αιτήσεις σε αυτήν τη δεκαετία και στο αντίστοιχο του Πειραιά να ακολουθεί με τις δικές του 1.580.Το υπόλοιπο 28% του ενδιαφέροντος είχε κατανεμηθεί ως εξής:Κρήτη (1.759, 7%) – Προηγούνται τα Χανιά (40,53%) και συνεχίζει το Ηράκλειο (33,20%).Μακεδονία / Θράκη (1.482, 6%) – Με πρώτη τη Θεσσαλονίκη (63,90%) και δεύτερη τη Χαλκιδική (19,91%)Πελοπόννησος / Δυτική Ελλάδα / Ιόνια (1.433, 6%) – Κρατά τα ηνία η Κέρκυρα (26,24%), πριν από την Κόρινθο (18,14%)Ήπειρος / Δυτική Μακεδονία (851, 3%) – Μπροστά η Άρτα (57,57%) κι ακολουθεί η Καστοριά (20,09%)Αιγαίο (760, 3%) – Προηγείται η Χίος (63,55%) κι έπεται η Σύρος (18,68%) περιλαμβάνοντας τις υπόλοιπες Κυκλάδες (Μύκονος, Σαντορίνη, Πάρος κλπ)Θεσσαλία / Στερεά Ελλάδα (758, 3%) – Με τα Τρίκαλα στην κορυφή (60,02%) και τον Βόλο αμέσως μετά (11,34%). Καιρίδης στο Βήμα: «Η Golden Visa τόνωσε την αγορά, σε άλλη φάση η κτηματαγορά»Το ζητούμενο εκ της παράθεσης όλων των στοιχείων είναι να διευκρινιστεί αν και πώς η εισροή κεφαλαίων από τρίτες χώρες, με τη χορήγηση της Golden Visa, έχει συνεπιδράσει στην έκρηξη των τιμών των ακινήτων γεννώντας από τον πυρήνα της μια στεγαστική κρίση με αναπόφευκτες συνέπειες για τους πολίτες.Ο υπουργός Μετανάστευσης και Ασύλου, Δημήτρης Καιρίδης, υπογράμμισε στο Βήμα πως «το πρόγραμμα της Golden Visa υπήρξε εξαιρετικά πετυχημένο, φέρνοντας πολλά έσοδα στο δημόσιο ταμείο και πολλές επενδύσεις στη χώρα».«Κι αυτό παρά τους περιορισμούς του, μιας και δεν δίνει άδεια εργασίας ούτε, βέβαια, διαβατήριο όπως συνέβη αλλού», όπως θέλησε να διευκρινίσει ο κ. Καιρίδης στη συνέχεια της επικοινωνίας μας.«Το πρόγραμμα δεν αφορά επενδύσεις μόνον σε ακίνητα αλλά και σε χρηματοοικονομικές αξίες», συνέχισε να λέει ο υπουργός κι εστιάζοντας αποκλειστικά στα ακίνητα υποστήριξε πως η εφαρμογή του μέτρου «τόνωσε την αγορά όταν αυτή ήταν εξαιρετικά πιεσμένη τα χρόνια της κρίσης».Επειδή όμως οι ισορροπίες έχουν πλέον διαφοροποιηθεί συγκριτικά με τα προηγούμενα χρόνια, ο κ. Καιρίδης θύμισε πως «πρόσφατα προχωρήσαμε στην αύξηση του ορίου σε 500.000 ευρώ για τις περιοχές με μεγάλη ζήτηση», αναγνωρίζοντας με σαφήνεια πως «σήμερα η κτηματαγορά βρίσκεται σε άλλη φάση».Υψηλά ενοίκια, απλησίαστες τιμέςΠιθανόν αυτή η αύξηση της προαπαιτούμενης αγοράς ακινήτων να ήταν μια πρωτοβουλία που η κυβέρνηση θα έπρεπε να έχει λάβει κάπως νωρίτερα έτσι ώστε να δημιουργήσει μια ασπίδα προστασίας για χάρη μισθωτών ή αγοραστών. Όπως επεσήμανε, από την πλευρά του, στο Βήμα ο πρόεδρος του ΠΑΣΥΔΑ (Πανελλήνιος Σύλλογος Διαχειριστών Ακινήτων), Ανδρέας Χίου, «κατά τη γνώμη μου το χαμηλό όριο θα έπρεπε να έχει τοποθετηθεί από την αρχή στις 500.000 ευρώ. Αν ίσχυε, θα δούλευε πιο σωστά το μέτρο και θα έλυνε κάποια προβλήματα που δημιουργήθηκαν στη συνέχεια».Από την άλλη ωστόσο ο κ. Χίου δεν συναίνεσε με την άποψη ότι θα πρέπει να εκτοξευτεί στο ένα εκατομμύριο, όπως κυκλοφορεί ως σενάριο, διότι «θα ήταν τελείως ανέφικτη μια τέτοια αύξηση για την Ελλάδα τη στιγμή που σε άλλες μεγάλες πόλεις και χώρες της Ευρώπης θα μείνει στο μισό εκατομμύριο».Ο επικεφαλής του ΠΑΣΥΔΑ έκανε λόγο για «μια εξ αρχής ‘δαιμονοποίηση’ τόσο της Golden Visa όσο και της Airbnb», θεωρώντας πως ιδίως η πρώτη «δεν έχει επιδράσει αρνητικά» στο πρόβλημα της στέγασης. Κι αυτό διότι, όπως εξήγησε από την εμπειρία του «τα ακίνητα που αγοράζονται από ξένους επενδυτές είναι ως επί το πλείστον ακίνητα που χρήζουν κάποιας ανακαίνισης». Ή από την άλλη «ακίνητα που ήταν κλειστά και ανακαινίστηκαν».Κατά τον κ. Χίου «ήταν η εύκολη λύση να μεταβιβάσουμε εκεί το πρόβλημα και να μην κοιτάξουμε από πού πηγάζει». Κατά τον ίδιο το ζήτημα «εδράζεται στο ότι δεν υπήρχε μια κοινωνική πολιτική στέγασης που θα μπορούσε να δώσει λύσεις από το ξεκίνημα».Ούτε, όπως υποστήριξε ο πρόεδρος του Συλλόγου, «αυτά που ανακοινώθηκαν από την κυβέρνηση» αφήνουν πολλά περιθώρια αισιοδοξίας για την αυτορρύθμιση της αγοράς. «Ακούσαμε ότι θα δοθούν επιδοτήσεις 50-60 εκατομμυρίων. Αυτά τα χρήματα είναι ελάχιστα. Κάθε μέτρο είναι προς τη σωστή κατεύθυνση, αλλά θα έπρεπε να ενισχυθούν. Και να έχουν έρθει νωρίτερα. Από 2018 ζητάμε σωστή κοινωνική πολιτική για τη στέγαση. Από τη στιγμή που πλέον το πρόβλημα έχει διογκωθεί, θα έπρεπε και τα ποσά των επιδοτήσεων να είναι ανάλογα».«Δεν ακούσαμε τίποτα και για το μεγάλο πρόβλημα της φοιτητικής στέγασης, για δημιουργία φοιτητικών εστιών», συνέχισε ο κ. Χίου.«Πολλά παραμένουν κλειστά γιατί δεν υπάρχουν χρήματα προς ανακαίνιση»Ζητήσαμε παράθεση ορισμένων παραδειγμάτων που θα ενισχύσουν την προσφορά ρίχνοντας κατ’ επέκταση το αντίτιμο. «Είναι πολλές οι προτάσεις που έχουμε καταθέσει. Κοιτάζουμε το πρόβλημα στην πηγή του. Πώς και γιατί βάζει κάποιος το ακίνητό του στη βραχυχρόνια μίσθωση. Ποια είναι η ρίζα του κακού.Όταν ο ιδιοκτήτης έχει το ακίνητό του και το μισθώνει για τρία χρόνια, το παραλαμβάνει σε άθλια κατάσταση και πρέπει να κάνει μια ανακαίνιση για να το επαναφέρει, καταλαβαίνει κανείς πως δεν θα το ξαναδώσει στη μακροχρόνια. Θα μπορούσε το κράτος να διασφαλίσει ότι ο ιδιοκτήτης και θα παίρνει τα ενοίκιά του, γιατί οι περισσότεροι φεύγουν τους τελευταίους μήνες αφήνοντας οφειλές, και θα λαμβάνει αποζημίωση όταν ο ενοικιστής τού προκαλεί ζημιά.Θα ήταν ένας διττός τρόπος για να γυρίσουν αρκετοί ιδιοκτήτες στη μακροχρόνια μίσθωση. Τώρα ιδίως που έχουν ανέβει τα ενοίκια και δεν βρίσκονται στα επίπεδα της προηγούμενης δεκαετίας, το ’10 και το ’15, όταν ήταν στα τάρταρα. Και πάλι η αγορά θα αυτορυθμιζόταν. Έπειτα να δοθούν επιδοτήσεις για να ανακαινιστούν τα διαμερίσματα. Πολλά παραμένουν κλειστά γιατί δεν υπάρχουν χρήματα προς ανακαίνιση. Αυτά δεν μπαίνουν ούτε στη βραχυχρόνια.Άρα πρέπει να δοθούν κίνητρα. Μια καλή επιδότηση ανακαίνισης με τον όρο να μπουν μόνο στην μακροχρόνια. Υπάρχουν πάρα πολλά εργαλεία πια. Άτοκα δάνεια ή φορολογικά μέτρα για όσα ανακαινιστούν και μπουν στη μακροχρόνια. Επιδότηση φερ’ ειπείν για το 50% και τρία χρόνια άνευ φόρου. Εννοείται ότι θα υπάρξει τεράστια προσφορά, οπότε η ζήτηση θα ισορροπήσει τις τιμές των ενοικίων».«132.000 κενά διαμερίσματα στο κέντρο της Αθήνας»«Στο σύνολο της Ελλάδας είναι 897.000 οι κλειστές οικίες», μάς πληροφόρησε ακόμη ο κ. Χίου, συνεχίζοντας πως «στην Αθήνα υπάρχουν 132.000 κενά διαμερίσματα, όταν η AirbnB διαθέτει μόνο 12.000 σε βραχυχρόνια μίσθωση. Τα νούμερα είναι τεράστια. Πολλά απ’ αυτά τα κενά ανήκουν στον Δήμο και στο δημόσιο γενικά. Τα οποία δεν έχει ο Δήμος τα χρήματα να τα αξιοποιήσει.Θα μπορούσε κάλλιστα να καλέσει κόσμο, να καλέσει επενδυτές για να γίνει μια αξιοποίηση από κοινού με τον Δήμο και να μπουν αυτά τα ακίνητα στη μακροχρόνια μίσθωση. Να υπάρχει ένας περιορισμός: ότι αναλαμβάνουν κάποια να τα ανακαινίσουν για να τα βάλουν στη μακροχρόνια μίσθωση. Και μ’ ένα αντίτιμο λογικό. Αν κάποιος τώρα σκεφτεί ότι 132.000 ακίνητα ξαφνικά θα μπουν μέσα στην αγορά, το ενοίκιο θα πέσει φυσικά».Του νέου δημάρχου Αθηναίων, Χάρη Δούκα, του έχει ήδη κεντρίσει το ενδιαφέρον, μάθαμε. «Εμείς έχουμε αρχίσει και το Παρατηρητήριο της βραχυχρόνιας μίσθωσης, στατιστικά στοιχεία δηλαδή πάνω σε χάρτες, για να δούμε πώς δημιουργείται η ανάπτυξη της βραχυχρόνιας και σε ποιες περιοχές. Ενδιαφέρθηκε πάρα πολύ ο κ. Δούκας να δει και να μελετήσει τα στοιχεία. Είχαμε και μια συνάντηση προχθές στο Επιμελητήριο.Κι αυτοί ενδιαφέρονται κάποιες περιοχές που έχουν αναπτυχθεί πάρα πολύ να μείνουν λίγο πίσω και ν’ αναπτυχθούν άλλες. Να προκύψει μια ισορροπία και να μοιραστεί η βραχυχρόνια και να όχι μόνο σε συγκεκριμένα σημεία. Έχουμε ήδη κάποιους χάρτες πειραματικά για Αθήνα και Κρήτη, πιστεύουμε ότι το πολύ μέχρι το Πάσχα θα έχουμε κάποια στοιχεία για να δημοσιοποιήσουμε μια έρευνα».***Λάμπει τελικά ό,τι είναι χρυσό;",https://www.tovima.gr/wp-content/uploads/2024/02/04/akinita2.jpg,"Οι αιτήσεις, οι εγκρίσεις και οι ελκυστικές περιοχές στην πρώτη δεκαετία της Golden Visa. Πόσο ευθύνεται τελικά για την στεγαστική κρίση; Μιλούν στο Βήμα ο Δημήτρης Καιρίδης και ο πρόεδρος της ΠΑΣΥΔΑ."
https://www.tovima.gr/2024/02/01/finance/akinita-oi-anarpastes-perioxes-gia-agora-kai-enoikiasi/,Ακίνητα: Οι ανάρπαστες περιοχές για αγορά και ενοικίαση,01-02-2024,12:32,Οικονομία,Newsroom,Ποιες οι δημοφιλέστερες περιοχές για αγορά και ενοικίαση ακινήτων,"Ενδιαφέρον προκαλούν τα πρόσφατα στοιχεία της εγχώριας αλλά και της διεθνούς ζήτησης για ακίνητα προς ενοικίαση και πώληση, σύμφωνα με τον δείκτη ζήτησης SDI, ο οποίος διαμορφώνεται από τον όγκο αναζητήσεων του Spitogatos.gr.Οι πιο δημοφιλείς περιοχές για αγορά κατοικίας το 2023 πανελλαδικά ήταν τα Προάστια της Θεσσαλονίκης, τα Νότια Προάστια και το κέντρο της Αθήνας, τα Βόρεια Προάστια της Αθήνας και ο Δήμος Θεσσαλονίκης. Οι δημοφιλέστερες κατηγορίες κατοικιών προς πώληση για τους Έλληνες το 2023 ήταν οι μονοκατοικίες, τα διαμερίσματα και τα στούντιο.Εστιάζοντας λίγο περισσότερο στα ποιοτικά χαρακτηριστικά της εγχώριας ζήτησης και συγκεκριμένα στον τύπο κατοικίας, οι περιοχές όπου σημειώθηκε έντονο ενδιαφέρον για μονοκατοικίες προς πώληση είναι τα Προάστια της Θεσσαλονίκης και τα Βόρεια και τα Νότια Προάστια της Αθήνας.Οι περιοχές που συγκέντρωσαν το μεγαλύτερο ενδιαφέρον των Ελλήνων για αγορά διαμερίσματος είναι το κέντρο της Αθήνας, τα Προάστια της Θεσσαλονίκης αλλά και τα Νότια Προάστια της Αθήνας.Η αυξημένη ζήτηση για διαμερίσματα προς πώληση στο κέντρο της Αθήνας δεν αποτελεί καινούργια τάση, ωστόσο φαίνεται να ενισχύθηκε ακόμη περισσότερο με το πρόγραμμα δανείων «Σπίτι μου». Το εν λόγω πρόγραμμα ώθησε αρκετούς νέους 25-39 ετών στην αναζήτηση κατοικίας σε διάφορες περιοχές του κέντρου, στις οποίες υπήρχε προσφορά κατοικιών που πληρούν τις προϋποθέσεις του δανείου. Σε σχέση με τη ζήτηση για αγορά στούντιο στην Ελλάδα, έντονο ενδιαφέρον παρατηρήθηκε και πάλι στις περιοχές του κέντρου της Αθήνας, του Δήμου Θεσσαλονίκης και των Νοτίων Προαστίων.Κατοικίες προς ενοικίασηΟι πιο δημοφιλείς περιοχές για αναζήτηση κατοικίας προς ενοικίαση πανελλαδικά για το 2023 ήταν το κέντρο της πρωτεύουσας και τα Νότια Προάστιά της, ενώ ακολουθούν τα Προάστια της Θεσσαλονίκης, ο Δήμος Θεσσαλονίκης και τα Βόρεια Προάστια της Αθήνας.Σε ό,τι αφορά την ενοικίαση διαμερίσματος, οι περιοχές με τη μεγαλύτερη ζήτηση ήταν αυτές του κέντρου της Αθήνας, των Νοτίων Προαστίων αλλά και των Προαστίων της Θεσσαλονίκης, ενώ σε σχέση με τη ζήτηση για στούντιο προς ενοικίαση, το ενδιαφέρον των Ελλήνων επικεντρώθηκε στο κέντρο της πρωτεύουσας, τον Δήμο Θεσσαλονίκης αλλά και τα Νότια Προάστια της Αθήνας.Ποιες περιοχές βρέθηκαν στο επίκεντροΤις εντυπώσεις του διεθνούς κοινού φαίνεται να «έκλεψε» η Χαλκιδική για το 2023 σε ό,τι αφορά την αναζήτηση ακινήτου προς πώληση στην Ελλάδα.Ακολουθούν το κέντρο της Αθήνας, τα Νότια Προάστια της Αθήνας, οι Κυκλάδες και τα Προάστια της Θεσσαλονίκης.Εμβαθύνοντας ακόμη περισσότερο στις πιο περιζήτητες περιοχές της Ελλάδας, βλέπουμε ότι οι περιοχές της Χαλκιδικής που τράβηξαν το ενδιαφέρον των δυνητικών αγοραστών από το εξωτερικό είναι η Κασσάνδρα, η Σιθωνία, η Καλλικράτεια, τα Μουδανιά και η Παλλήνη. Η ζήτηση για αγορά ακινήτων από ξένους αγοραστές στις περιοχές της Χαλκιδικής φαίνεται να συνδέεται με την αυξημένη τουριστική δραστηριότητα σε αυτές τις περιοχές, όπου υπάρχει και προσφορά ακινήτων βραχυπρόθεσμης μίσθωσης.Εστιάζοντας στην περιοχή του κέντρου της Αθήνας, οι περιοχές που συγκέντρωσαν το μεγαλύτερο ενδιαφέρον είναι το Κολωνάκι-Λυκαβηττός, το Παγκράτι, το Ιστορικό κέντρο, η περιοχή Αμπελόκηποι-Πεντάγωνο και η Κυψέλη. Την πρωτιά στις Κυκλάδες παίρνει η Πάρος, σε ό,τι αφορά τη διεθνή ζήτηση ακινήτων προς πώληση το 2023, ενώ ακολούθησαν η Μύκονος, η Νάξος, η Σύρος και η Σαντορίνη. Στα προάστια της Θεσσαλονίκης, ο Θερμαϊκός, η Καλαμαριά, η Θέρμη, ο Εύοσμος και η Επανομή αποτέλεσαν τις δημοφιλέστερες περιοχές για αγορά ακινήτου για τους ενδιαφερόμενους από το εξωτερικό. Στα Νότια Προάστια της Αττικής, το ενδιαφέρον της διεθνούς ζήτησης για ακίνητα προς πώληση επικεντρώθηκε στη Γλυφάδα, τη Βούλα, το Παλαιό Φάληρο, τη Βουλιαγμένη αλλά και την Καλλιθέα.Οι χώρες του εξωτερικού με τη μεγαλύτερη ζήτησηΑυξημένη κατά 5% σε σχέση το 2022 ήταν η διεθνής ζήτηση για ακίνητα προς πώληση στην Ελλάδα το 2023.Οι χώρες από όπου προήλθε το πιο έντονο ενδιαφέρον για αγορά ακινήτου στην Ελλάδα το 2023 είναι η Γερμανία, οι Ηνωμένες Πολιτείες της Αμερικής και το Ηνωμένο Βασίλειο, ενώ αξιοσημείωτη είναι η ζήτηση για αγορά ακινήτων που προέρχεται από γειτονικές χώρες των Βαλκανίων, όπως η Σερβία, η Βόρεια Μακεδονία αλλά και η Βουλγαρία.Οι πιο δημοφιλείς τύποι ακινήτου για τους δυνητικούς αγοραστές από το εξωτερικό ήταν οι μονοκατοικίες, τα διαμερίσματα αλλά και τα οικόπεδα.",https://www.tovima.gr/wp-content/uploads/2024/02/01/akinita.jpg,Ποιες οι δημοφιλέστερες περιοχές για αγορά και ενοικίαση ακινήτων
https://www.tovima.gr/2024/01/29/politics/androulakis-se-mitsotaki-ela-sti-vouli-gia-ti-stegastiki-krisi/,Ανδρουλάκης σε Μητσοτάκη: Eλα στη Βουλή για ενοίκια- golden visa,29-01-2024,12:37,Πολιτική,Newsroom,Τι λέει ο πρόεδρος του ΠαΣοΚ για τα ακίνητα και τη στεγαστική κρίση,"ενίκιαΓια δεύτερη φορά ο Πρόεδρος του ΠΑΣΟΚ-Κινήματος Αλλαγής, Νίκος Αδρουλάκης, καλεί τον Πρωθυπουργό με επίκαιρη ερώτησή του να συζητήσουν το οξύ στεγαστικό πρόβλημα.«Η σωρευτική αύξηση των ενοικίων την περίοδο 2018 – 2022 άγγιξε το 50%, ενώ σύμφωνα με την εφημερίδα “Καθημερινή”, υπολογίζεται ότι το 2023 η ετήσια αύξηση στα ενοίκια ξεπέρασε στην Αθήνα το 23,7%, στη Θεσσαλονίκη το 22,7%, στην Πάτρα το 27,47% και στο Ηράκλειο Κρήτης το 16,53%» σημειώνει ο κ. Ανδρουλάκης μεταξύ άλλων στην επίκαιρη ερώτηση του.Επιπλέον, ο Πρόεδρος του ΠΑΣΟΚ-Κινήματος Αλλαγής επισημαίνει ότι «η αγορά ακινήτων έχει επιβαρυνθεί σημαντικά από τη συνεχιζόμενη εφαρμογή του προγράμματος “golden visa” στα ακίνητα. Η αύξηση του ορίου απόκτησής της σε συγκεκριμένες περιοχές, όπως είναι το κέντρο της Αθήνας και συγκεκριμένα νησιά του Αιγαίου, απλώς μεταφέρει το ενδιαφέρον σε άλλες περιοχές όπως είναι ο Πειραιάς και το Περιστέρι, όπου το όριο παραμένει στις 250.000 ευρώ».Υπενθυμίζεται ότι στις 28 Σεπτεμβρίου 2023 ο Νίκος Ανδρουλάκης είχε καταθέσει για το ίδιο θέμα επίκαιρη ερώτηση στον Πρωθυπουργό, την οποία όμως απέφυγε να ορίσει προς συζήτηση.Newsletter Η ιστορική στήλη του Βήματος στο inbox σου Γίνε μέλος του καθημερινού newsletter που αποκαλύπτει όσα συμβαίνουν στο πολιτικό παρασκήνιο και απόκτησε πρόσβαση σε αποκλειστικό περιεχόμενο.  ΕΓΓΡΑΦΗ    Έχω διαβάσει και αποδέχομαι τους  όρους της πολιτικής προστασίας δεδομένωνΑκολουθεί το κείμενο της επίκαιρης ερώτησης του κ. Ανδρουλάκη:29 Ιανουαρίου 2024ΕΠΙΚΑΙΡΗ ΕΡΩΤΗΣΗΠρος τον Πρωθυπουργό, κ. Κυριάκο ΜητσοτάκηΘΕΜΑ: «Πώς σκοπεύει η Κυβέρνηση να αντιμετωπίσει τη διαρκώς εντεινόμενηστεγαστική κρίση;»Κύριε Πρωθυπουργέ,Τα τελευταία χρόνια το κόστος στέγασης αυξάνεται με αλματώδεις ρυθμούς, καθιστώντας αδύνατη την εξεύρεση αξιοπρεπούς κατοικίας για νέους, φοιτητές και οικογένειες. Βρισκόμαστε μπροστά σε μία στεγαστική κρίση, την οποία η Κυβέρνηση αρχικά έκανε ότι δεν έβλεπε και στη συνέχεια προσπάθησε να την αντιμετωπίσει με ημίμετρα και αναποτελεσματικές πολιτικές.Τα ενοίκια αυξάνονται συνεχώς επιβαρύνοντας ακόμα περισσότερο τους πολίτες, που έχουν να αντιμετωπίσουν τον πληθωρισμό της «αισχροκέρδειας», όπως και εσείς τον χαρακτηρίσατε. Την περίοδο 2018 – 2022 η σωρευτική αύξηση των ενοικίων για κατοικίες, που είναι κατάλληλες για οικογένειες άγγιξε το 42,1%. Επιπλέον, το τέταρτο τρίμηνο του 2023, το μέσο ενοίκιο στις περισσότερες περιοχές της Αθήνας και της Θεσσαλονίκης ήταν αυξημένο κατά τουλάχιστον 10% της σε σύγκριση με το αντίστοιχο τρίμηνο του 2022.Το πρόβλημα είναι ακόμα μεγαλύτερο όσον αφορά στην φοιτητική στέγη. Η σωρευτική αύξηση των ενοικίων την περίοδο 2018 – 2022 πλησίασε το 50%, ενώ σύμφωνα με την εφημερίδα «Καθημερινή», υπολογίζεται ότι το 2023 η ετήσια αύξηση στα ενοίκια ξεπέρασε στην Αθήνα το 23,7%, στη Θεσσαλονίκη το 22,7%, στην Πάτρα το 27,47% και στο Ηράκλειο Κρήτης το 16,53%. Συνολικά η αύξηση των ενοικίων σε αυτές τις περιοχές αγγίζει μέχρι και το 80% από το 2014 μέχρι σήμερα.Παρά τα προβλήματα που αντιμετωπίζουν οι νέοι άνθρωποι, οι φοιτητές και οι οικογένειες, μέχρι τώρα έχετε αρνηθεί να πάρετε μέτρα, που θα βοηθήσουν τους πολίτες να έχουν πρόσβαση σε αξιοπρεπή και προσιτή κατοικία προς ενοικίαση. Η αδιαφορία της Κυβέρνησης καταγράφηκε με τον πιο επίσημο τρόπο στο Εθνικό Σχέδιο για το Ταμείο Ανάκαμψης και Ανθεκτικότητας, όπου η μόνη παρέμβαση που προβλεπόταν ήταν η ανακαίνιση 70 κοινωνικών κατοικιών στην Αθήνα και 30 στη Θεσσαλονίκη ενώ η Πορτογαλία είχε εντάξει την κατασκευή ή ανακατασκευή 26.000 κατοικιών, η Ισπανία 20.000 και η Ιταλία 10.000 που θα διατεθούν προς ενοικίαση με χαμηλό αντίτιμο και κοινωνικά κριτήρια.Τον Μάρτιο του 2022, σε μία τοποθέτησή σας, είχατε δηλώσει χαρακτηριστικά: «Η θετική πλευρά μιας αγοράς ακινήτων η οποία αναπτύσσεται είναι ότι ανεβαίνουν τα ενοίκια. Και αν μεν έχεις δικό σου σπίτι, έχει καλώς. Και εκεί βοήθησε η γονική παροχή, σε πείσμα της κριτικής που ακούσαμε. Μεταβιβάστηκαν περιουσίες από την προηγούμενη γενιά στη νέα γενιά. Άρα και μεγαλύτερο κίνητρο, ενδεχομένως, να επενδύσεις σε ένα διαμέρισμα που μπορεί να κληρονομήσεις, να το αναβαθμίσεις».Ακόμα και όλα τα μέτρα που έχετε πάρει, χάρη στην πίεση που ασκήσαμε και τις δημόσιες παρεμβάσεις μας, όπως είναι το πρόγραμμα «Σπίτι μου», το οποίο αναμένεται να ωφελήσει 9.700 δικαιούχους ή τα πρόγραμμα «Εξοικονομώ – Ανακαινίζω για νέους» και «Ανακαινίζω – Ενοικιάζω», αφορούν είτε όσους έχουν τη δυνατότητα αγοράς κατοικίας ή ευνοούν κυρίως τους ιδιοκτήτες και όχι τους ενοικιαστές, που δεν έχουν την οικονομική δυνατότητα να αγοράσουν ένα σπίτι.Ειδικότερα το πρόγραμμα «Ανακαινίζω – Ενοικιάζω», ενώ χρηματοδοτεί με δημόσιους πόρους την ανακαίνιση κενών κατοικιών, που σύμφωνα με τα στοιχεία που έχουμε ξεπερνούν τις 700.000 σε όλη την Ελλάδα, δεν υπάρχει καμία πρόβλεψη για το ύψος του ενοικίου που θα ζητηθεί στη συνέχεια. Η μόνη υποχρέωση είναι η ενοικίαση του με συμβόλαιο διάρκειας τριών ετών. Με αυτόν τον τρόπο, οι ιδιοκτήτες θα μπορούν να ανακαινίζουν τα διαμερίσματά τους χρηματοδοτούμενοι από το κράτος, και μετά να τα ενοικιάζουν σε όποια τιμή θέλουν, αποκομίζοντας την υπεραξία αυτή χωρίς να δίνουν κάτι πίσω στο κοινωνικό σύνολο.Τέλος, η αγορά ακινήτων έχει επιβαρυνθεί σημαντικά από τη συνεχιζόμενη εφαρμογή του προγράμματος “golden visa” στα ακίνητα. Η αύξηση του ορίου απόκτησής της σε συγκεκριμένες περιοχές, όπως είναι το κέντρο της Αθήνας και συγκεκριμένα νησιά του Αιγαίου απλώς μεταφέρει το ενδιαφέρον σε άλλες περιοχές όπως είναι ο Πειραιάς και το Περιστέρι, όπου το όριο παραμένει στις 250.000 ευρώ.Για τον λόγο αυτό ερωτάσθε κ. Πρωθυπουργέ:1) Πώς σκοπεύει η Κυβέρνηση να αντιμετωπίσει τη διαρκώς εντεινόμενη στεγαστική κρίση και ιδίως την αδυναμία εξεύρεσης στέγης σε νέα ζευγάρια, εργαζόμενους και φοιτητές; Ποιες πρωτοβουλίες σκοπεύετε να αναλάβετε;2) Γιατί αρνείστε να υιοθετήσετε την πρότασή μου για άμεση κατάργηση ή έστω αναστολή του προγράμματος παροχής “golden visa” με την αγορά ακινήτων;3) Σκοπεύετε να υιοθετήσετε μέρος έστω των προτάσεων του ΠΑΣΟΚ -Κινήματος Αλλαγής για την αποκλιμάκωση των ενοικίων μέσα από τη δημιουργία μίας δεξαμενής κοινωνικής κατοικίας, που θα αποτελείται από ένα δημόσιο αποθεματικό κοινωνικών κατοικιών, νέων και ανακαινισμένων, καθώς και ιδιωτικών κατοικιών που αυτή τη στιγμή παραμένουν κλειστές, ώστε στη συνέχεια να διατεθούν προς εκμίσθωση αντί χαμηλού μισθώματος, σε νέα ζευγάρια, εργαζόμενους και φοιτητές, κατά το προηγούμενο άλλων κρατών – μελών της ΕΕ (Αυστρία, Πορτογαλία, Ισπανία, Ιταλία κ.α.);Ο ΕρωτώνΝικόλαος ΑνδρουλάκηςΠρόεδρος του ΠΑΣΟΚ – Κίνημα Αλλαγής",https://www.tovima.gr/wp-content/uploads/2023/11/22/androulakis3.jpg,Τι λέει ο πρόεδρος του ΠαΣοΚ για τα ακίνητα και τη στεγαστική κρίση
https://www.tovima.gr/2024/01/21/finance/anakainizo-enoikiazo-oi-dikaiouxoi-kai-oi-proypotheseis-stin-agora-12-000-kenes-katoikies/,«Ανακαινίζω-Ενοικιάζω»: Οι δικαιούχοι και οι προϋποθέσεις – Στην αγορά 12.000 «κενές» κατοικίες,21-01-2024,17:07,Οικονομία,Newsroom,Τα σπίτια για το πρόγραμμα «Ανακαινίζω-Ενοικιάζω δεν πρέπει να είναι μεγαλύτερα των 100 τετραγωνικών μέτρων και θα πρέπει να βρίσκονται σε οικιστική περιοχή,"To μέτρο «Ανακαινίζω Ενοικιάζω» εντάσσεται σε μια γενικότερη δέσμη με παρεμβάσεις από την κυβέρνηση και κυρίως από τα συναρμόδια υπουργεία, το υπουργείο Οικονομίας και Οικονομικών αλλά και το Yπουργείο Εργασίας, παρεμβάσεις οι οποίες έχουν στόχο να αυξηθεί η προσφορά ακινήτων στην αγορά, κυρίως για οικογένειες, νέους ανθρώπους, νέα ζευγάρια, οι οποίοι σήμερα δυσκολεύονται να βρουν στέγη για ενοικίαση και όταν βρίσκουν, είναι αρκετά ακριβή.Αυτό λοιπόν το μείγμα, δηλαδή της δυσκολίας να βρει κάποιος στέγη αλλά και των υψηλών ενοικίων, θέλει να το ανατρέψει η κυβέρνηση με το συγκεκριμένο πρόγραμμα, το οποίο σε λίγες μέρες θα ανακοινωθεί από το Υπουργείο Οικονομίας και Οικονομικών και έχει στόχο να ρίξει στην αγορά περίπου 12.500 κενές κατοικίες, οι οποίες όμως θα πρέπει να πληρούν κάποιες προϋποθέσεις.Για παράδειγμα, τα σπίτια δεν πρέπει να είναι μεγαλύτερα των 100 τετραγωνικών μέτρων και θα πρέπει να βρίσκονται σε οικιστική περιοχή.Όταν λοιπόν κάποιος ιδιοκτήτης ενός τέτοιου ακινήτου θέλει να το επισκευάσει ή να το ανακαινίσει, αν μπει σε αυτό το πρόγραμμα, θα λάβει επιδότηση από το κράτος 40% επί των δαπανών που θα κάνει, για εργασίες και για υλικά. Η ανώτατη επιδότηση είναι τα 10.000 ευρώ.Βασική προϋπόθεση βέβαια οι εργασίες και τα υλικά να έχουν όλα αγοραστεί με κανονικά τιμολόγια, τα οποία στη συνέχεια θα πρέπει να υποβληθούν ηλεκτρονικά. Αποκλείεται δηλαδή, η περίπτωση κάποιος να ανακαινίσει το ακίνητό του με μαύρο χρήμα και χωρίς αποδείξεις.Παράλληλα, ο ιδιοκτήτης αφού θα κάνει την ανακαίνιση, είναι απαραίτητο να νοικιάσει για τρία χρόνια το ακίνητο και ο τρόπος που αποδεικνύεται αυτό είναι όταν θα υποβάλει τα τιμολόγια για να λάβει την επιδότηση, να υποβάλει μαζί και το ηλεκτρονικό μισθωτήριο, το οποίο αποδεικνύει ότι έχει βρει ήδη το άτομο ή τα άτομα που θα νοικιάσει το σπίτι. Έχει βρει λοιπόν τον επόμενο ενοικιαστή και επιβεβαιώνεται ότι τον έχει βρει από ηλεκτρονικό μισθωτήριο, το οποίο θα πρέπει να έχει διάρκεια τουλάχιστον τρία χρόνια.Σύμφωνα με την ΕΡΤ οι ιδιοκτήτες από την πλευρά τους, θα πρέπει να έχουν κυριότητα ή επικαρπία του ακινήτου τουλάχιστον 50%, θα πρέπει να μην έχουν οικογενειακό εισόδημα πάνω από 40.000 ευρώ και να μην έχουν ακίνητη περιουσία συνολικής αξίας άνω των 300.000 ευρώ.Τέλος, θα πρέπει το ακίνητο το οποίο ο ιδιοκτήτης θα ανακαινίσει και στη συνέχεια θα το «ρίξει» στην αγορά για ενοικίαση, τα προηγούμενα τρία χρόνια να ήταν κενό και εντελώς αχρησιμοποίητο.",https://www.tovima.gr/wp-content/uploads/2023/09/24/akinita-e1724061626515.jpg,Τα σπίτια για το πρόγραμμα «Ανακαινίζω-Ενοικιάζω δεν πρέπει να είναι μεγαλύτερα των 100 τετραγωνικών μέτρων και θα πρέπει να βρίσκονται σε οικιστική περιοχή
https://www.tovima.gr/2024/01/17/society/anakainizo-enoikiazo-syntoma-ston-aera-to-neo-programma-afora-12-500-katoikies/,Ανακαινίζω – Ενοικιάζω: Σύντομα στον «αέρα» το νέο πρόγραμμα – Αφορά 12.500 κατοικίες,17-01-2024,15:05,Κοινωνία,Newsroom,Άμεσα αναμένεται να βγει στον αέρα και το πρόγραμμα «Ανακαινίζω-Ενοικιάζω»,"Στα προγράμματα στεγαστικής πολιτικής που υλοποιεί το υπουργείο Κοινωνικής Συνοχής και Οικογένειας, με στόχο την εξασφάλιση προσιτής και ποιοτικής στέγης σε νέους, νέα ζευγάρια και οικογένειες, αναφέρθηκε η αρμόδια υπουργός, Σοφία Ζαχαράκη, μιλώντας σήμερα στον ραδιοσταθμό «Παραπολιτικά FM» και τη δημοσιογράφο Νίκη Λυμπεράκη.Η κ. Ζαχαράκη τόνισε ότι άμεσα θα βγει στον αέρα και το πρόγραμμα «Ανακαινίζω-Ενοικιάζω» το οποίο θα αφορά περίπου 12.500 κατοικίες. Τα χαρακτηριστικά του προγράμματος προσομοιάζουν στην κοινωνική κατοικία, καθώς οι ιδιοκτήτες θα λαμβάνουν την κρατική επιχορήγηση για τις εργασίες ανακαίνισης αφότου αναρτούν ηλεκτρονικά το μισθωτήριο συμβόλαιο διάρκειας τουλάχιστον τριών ετών.Αναγνωρίζοντας το κόστος στέγασης στην Ελλάδα, που είναι το υψηλότερο σε επίπεδο Ευρωπαϊκής Ένωσης, και την πίεση που προκαλεί κυρίως σε νέους και οικογένειες με παιδιά και ευάλωτα νοικοκυριά, η υπουργός Κοινωνικής Συνοχής και Οικογένειας «στάθηκε» στο πρόγραμμα «Σπίτι μου», με δικαιούχους νέους μέχρι 39 ετών, με το οποίο ήδη 2.596 νέα ζευγάρια βρήκαν το σπίτι τους και έχουν εκταμιευθεί δάνεια ύψους 247 εκατομμύρια ευρώ. Σημείωσε, δε, ότι ο προϋπολογισμός τού εν λόγω προγράμματος ύψους 1 δισ. ευρώ εξαντλήθηκε αμέσως και επεσήμανε πως «αυτό δείχνει ότι είναι πετυχημένο».Παράλληλα, υπενθύμισε ότι «τρέχει» το πρόγραμμα «Κάλυψη» σε 44 δήμους μέχρι στιγμής, έχουν υπαχθεί σε αυτό 383 ακίνητα ιδιοκτητών και έχουμε 138 στεγασμένα νοικοκυριά. Προοπτικά το πρόγραμμα μπορεί να εντάξει 1.000 νοικοκυριά σε ακίνητα που στο παρελθόν είχαν αξιοποιηθεί για το πρόγραμμα «Εστία». Ο συνολικός προϋπολογισμός του προγράμματος ανέρχεται σε 21,5 εκατομμύρια ευρώ.",https://www.tovima.gr/wp-content/uploads/2023/09/20/Akinhta.jpg,Άμεσα αναμένεται να βγει στον αέρα και το πρόγραμμα «Ανακαινίζω-Ενοικιάζω»
https://www.tovima.gr/2024/01/03/finance/akinita-oi-akrivoteres-kai-oikonomikoteres-perioxes-gia-agora-kai-enoikiasi/,Ακίνητα: Οι ακριβότερες και οικονομικότερες περιοχές για αγορά και ενοικίαση,03-01-2024,08:43,Οικονομία,Ξανθή Γούναρη,"Φωτιά πήραν το 23 οι τιμές πώλησης και τα ενοίκια σε Αθήνα, Πειραιά και Θεσσαλονίκη - Ποιες είναι οι ακριβότερες και ποιες οι οικονομικότερες περιοχές για να νοικιάσεις σπίτι (πίνακες)","Το όνειρο για την απόκτηση στέγης ήταν κάπως μακρινό για όσους διέθεταν το 2023 χαμηλά και μεσαία εισοδήματα, καθώς η χρονιά έκλεισε με αυξήσεις σε υψηλά διψήφια ποσοστά για τις τιμές πώλησης κατοικιών και τα ενοίκια στα μεγαλύτερα αστικά κέντρα της χώρας.Το ράλι ανόδου συνεχίστηκε τόσο στα ακίνητα των πανάκριβων νοτίων προαστίων της Αττικής, που διατήρησαν την πανελλαδική πρωτιά τους, με τη μέση ζητούμενη τιμή πώλησης να διαμορφώνεται στο δ’ τρίμηνο στα 3.636 ευρώ ανά τ.μ. (+11,50%), όσο και στην ευρύτερη περιοχή του Πειραιά αλλά και στον δήμο της Θεσσαλονίκης.Μάλιστα ο Πειραιάς και τα προάστια του, με αύξηση 23,2% και 25,6% αντίστοιχα, αναδείχθηκαν «πρωταθλητές» στην Αττική όσον αφορά τις ζητούμενες τιμές στην αγορά κατοικιών, αντανακλώντας πιθανώς και τις υψηλές προσδοκίες των ιδιοκτητών σε συνέχεια των μεγάλων έργων ανάπλασης και του μετρό.Τα στοιχεία αυτά προέρχονται από τον δείκτη τιμών (SPI) που επιμελείται το δίκτυο ηλεκτρονικών αγγελιών Spitogatos.gr. και παρότι αφορούν τις τιμές που ζητούν οι ιδιοκτήτες και όχι κατ’ ανάγκη εκείνες που τελικά γίνονται οι συναλλαγές, αποτυπώνουν μια ισχυρή τάση στην κτηματαγορά.Πώς διαμορφώνονται οι τιμές στην Αττική και στη ΘεσσαλονίκηΌπως προκύπτει από το δείκτη του Spitogatos για το δ’ τρίμηνο του 2023, στην Αττική η ετήσια αύξηση των μέσων ζητούμενων τιμών κινήθηκε από 5,8% στις περιοχές του υπολοίπου Αττικής (Λαγονήσι, Ντράφι, Μαρκόπουλο, Ραφήνα, Κιούρκα κ.ά.) μέχρι 25,6% στα προάστια του Πειραιά (Νίκαια, Κορυδαλλός, Κερατσίνι, Αμφιάλη, Δραπετσώνα, Μοσχάτο, Άγιος Ιωάννης Ρέντης, Ταύρος κ.ά.).Ας σημειωθεί ωστόσο ότι οι περιοχές στα προάστια του Πειραιά παρά την τεράστια αύξηση που καταγράφηκε στις απαιτήσεις των ιδιοκτητών, παραμένουν οι οικονομικότερες στην Αττική με 1.800 ευρώ ανά τ.μ. Στις ίδιες περιοχές το ίδιο διάστημα πριν δύο χρόνια οι ζητούμενες τιμές διαμορφώνονταν στα 1.313 ευρώ ανά τ.μ.Οι δεύτερες πιο οικονομικές περιοχές όσον αφορά τις ζητούμενες τιμές πώλησης στον κλάδο των κατοικιών της Αττικής βρίσκονται στα δυτικά προάστια, όπου καταγράφηκε ετήσια άνοδος 18,7% το δ’ τρίμηνο του 2023 στα 1.875 ευρώ ανά τ.μ., καθώς και στο υπόλοιπο Αττική με την ίδια τιμή.Όσον αφορά το κέντρο της Αθήνας η μέση τιμή ανά τ.μ. με βάση τις αγγελίες είναι τώρα στα 2.037 ευρώ ανά τ.μ. έχοντας σημειώσει αύξηση κατά 14,8% έναντι του δ’ τριμήνου του 2022 αναφέρει το δημοσίευμα του ot.gr.Στα βόρεια προάστια οι τιμές παρουσιάζονται αυξημένες κατά 8,4% στα 2.295 ευρώ ανά τ.μ., ενώ στα ανατολικά προάστια η άνοδος έφθασε στο 11,1% συγκριτικά με το δ’ τρίμηνο του 2022, στα 2.000 ευρώ ανά τ.μ.Θεαματική είναι η αύξηση των τιμών που καταγράφεται και στη Θεσσαλονίκη με +18,8% για τις τιμές πώλησης εντός του δήμου και μέση τιμή στα 2.206 ευρώ ανά τ.μ., ενώ περιφερειακά της συμπρωτεύουσας το αντίστοιχο ποσοστό αύξησης είναι στο +17,5% (1.600 ευρώ ανά τ.μ.).Η οικονομικότερη περιοχή στη Θεσσαλονίκη εντοπίζεται στο υπόλοιπο του νομού όπου οι τιμές σημείωσαν άνοδο μόλις 1,1% στα 821 ευρώ ανά τ.μ.Απλησίαστα τα ενοίκιαΗ ανοδική τάση των τιμών ως προς τις κατοικίες που διατίθενται προς ενοικίαση συνεχίζεται και το δ’ τρίμηνο του 2023.Και σ’ αυτή την περίπτωση «πρωταθλητής» στις αυξήσεις αναδείχθηκε ο Πειραιάς όσον αφορά την Αττική με τα ζητούμενα μισθώματα να φθάνουν τα 9,6 ευρώ ανά τ.μ. μηνιαίως καταγράφοντας ετήσια άνοδο της τάξης του 17,4% το δ’ τρίμηνο του 2023.Η υψηλότερη ζητούμενη τιμή ενοικίασης καταγράφεται όπως είναι εύλογο στα νότια προάστια, όπου το μέσο ενοίκιο έχει φτάσει στα 12 ευρώ ανά τ.μ. (+10,5% έναντι του δ’ τρίμηνου του 2022) και ακολουθούν τα βόρεια προάστια με μέση τιμή στα 10,77 ευρώ ανά τ.μ. και αύξηση κατά 7,7% έναντι του 2022.Τη μικρότερη άνοδο καταγράφουν οι περιοχές στο υπόλοιπο του νομού Αττικής με μέση τιμή στα 8,48 ευρώ ανά τ.μ. το μήνα, ενώ οι ζητούμενες τιμές ενοικίων στο κέντρο της Αθήνας διαμορφώθηκαν το δ’ τρίμηνο του 2023 στα 10 ευρώ ανά τ.μ. αυξημένες σε ετήσια βάση κατά 10,6%.Έως 13,4% έφθασε η άνοδος στη Θεσσαλονίκη και συγκεκριμένα στους περιφερειακούς δήμους του νομού όπου η μέση τιμή των ζητούμενων μισθωμάτων άγγιξε τα 6,67 ευρώ ανά τ.μ.Εντός του δήμου της Θεσσαλονίκης τα ζητούμενα ενοίκια είναι πλέον στα 8,5 ευρώ ανά τ.μ. από 7,68 ευρώ ανά τ.μ. το δ’ τρίμηνο του 2022, ενώ χαμηλή αύξηση καταγράφεται στα ενοίκια στο υπόλοιπο του νομού (+2,4%) με το μέσο ενοίκιο να είναι σχετικά χαμηλό στα 3,84 ευρώ ανά τ.μ..Υπόλοιπη Ελλάδα: Οι περιοχές με τις υψηλότερες και χαμηλότερες τιμέςΣε Ιόνιο, Κρήτη και Πελοπόννησο παρατηρήθηκαν εντυπωσιακές αυξήσεις στις μέσες ζητούμενες τιμές πώλησης κατοικιών με πρωταθλήτρια τη Λευκάδα όπου παρουσιάστηκε αύξηση 23,3% σε σχέση με το δ’ τρίμηνο 2022.Στην Ηπειρωτική Ελλάδα από την άλλη, οι περιοχές με τις υψηλότερες αυξήσεις στις μέσες ζητούμενες τιμές πώλησης κατοικιών εντοπίζονται για το δ’ τρίμηνο του 2023 στον νομό Ευρυτανίας με +34% στα 1.273 ευρώ ανά τ.μ. και στον νομό Πρέβεζας (+16,8%).Στον αντίποδα η μεγαλύτερη μείωση όσον αφορά στις μέσες ζητούμενες τιμές πώλησης κατοικιών καταγράφεται στην Καστοριά με -15,40%.Όσο για τις ενοικιάσεις, η χαμηλότερη τιμή καταγράφεται στο Κιλκίς με 3,33 ευρώ ανά τ.μ. και η υψηλότερη τιμή στη Χαλκιδική με 30 ευρώ ανά τ.μ. μηνιαίως.",https://www.tovima.gr/wp-content/uploads/2023/07/08/akinita2.jpg,"Φωτιά πήραν το 23 οι τιμές πώλησης και τα ενοίκια σε Αθήνα, Πειραιά και Θεσσαλονίκη - Ποιες είναι οι ακριβότερες και ποιες οι οικονομικότερες περιοχές για να νοικιάσεις σπίτι (πίνακες)"
https://www.tovima.gr/2023/11/20/finance/maimou-aggelies-akiniton-pos-epitideioi-eksapatoun-ypopsifious-enoikiastes/,Μαϊμού αγγελίες ακινήτων – Πώς επιτήδειοι εξαπατούν υποψήφιους ενοικιαστές,20-11-2023,09:28,Οικονομία,Newsroom,Παίρνουν προκαταβολή και εγγύηση για ανύπαρκτα ακίνητα - Τι πρέπει να προσέξουν οι υποψήφιοι αγοραστές - ενοικιαστές πριν προχωρήσουν στην καταβολή ποσού,"Σε πεδίο δόξης λαμπρό για κάθε λογής επιτήδειους έχει αναδειχθεί η κτηματαγορά, καθώς ταυτόχρονα με την άνθηση των τελευταίων ετών δεν είναι λίγοι αυτοί που εμφανίστηκαν από το πουθενά και εκμεταλλευόμενοι την αυξημένη ζήτηση επιδιώκουν οικονομικά οφέλη, πουλώντας ή ενοικιάζοντας κυριολεκτικά αέρα.Όπως αναφέρεται στην εφημερίδα «Τα Νέα», πρόκειται, σύμφωνα με τους επαγγελματίες του κλάδου, για κοινούς απατεώνες που δρουν κυρίως στον άυλο κόσμο του Διαδικτύου – των μέσων κοινωνικής δικτύωσης και των εξειδικευμένων ιστοσελίδων αγγελιών – και ψαρεύουν ανυποψίαστα θύματα, αξιώνοντας μεγάλα χρηματικά ποσά για σπίτια που… δεν υπάρχουν.Πρόσφατα, το φως της δημοσιότητας είδε η υπόθεση απάτης από 40χρονο που νοίκιασε το σπίτι του στην Αγία Παρασκευή 31 φορές μέσα σε τρεις μήνες αποκομίζοντας σχεδόν 130.000 ευρώ από τους εν δυνάμει ενοικιαστές του. «Αυτό το φαινόμενο υπήρχε και υπάρχει. Οσο μια αγορά, όπως η κτηματαγορά, ανθεί, τότε θα βρίσκουν παράθυρο και οι επιτήδειοι να δράσουν. Οι περισσότερες περιπτώσεις έχουν να κάνουν με ακίνητα που εμφανίζονται σε πολύ χαμηλή και δελεάζουσα τιμή. Συνηθέστερος σκοπός των εγκληματιών είναι να αποσπάσουν προκαταβολές από υποψήφιους μισθωτές, να μαζέψουν ένα σημαντικό χρηματικό ποσό και να διαφύγουν» εξηγεί στα «ΝΕΑ» ο πρόεδρος του Συλλόγου Μεσιτών Αττικής Ελευθέριος Ποταμιάνος.Πέρα, όμως, από τους κοινούς εγκληματίες, υπάρχουν και οι ψευτομεσίτες ή απλώς ορισμένοι κακοί επαγγελματίες του χώρου που υιοθετούν αθέμιτες πρακτικές για να κερδίσουν «πελατεία». «Πρόκειται για άτομα που δηλώνουν μεσίτες αλλά στην πραγματικότητα δεν είναι. Αυτό είναι ποινικό αδίκημα, είναι απάτη και προβλέπονται ποινές» συμπληρώνει από την πλευρά του ο πρόεδρος της Πανελλήνιας Ομοσπονδίας Ιδιοκτητών Ακινήτων (ΠΟΜΙΔΑ) Στράτος Παραδιάς.Τα εύλογα ερωτήματα που προκύπτουν από τα παραπάνω, βέβαια, είναι πώς ακριβώς δρουν οι επιτήδειοι και τι πρέπει να προσέξουν οι υποψήφιοι αγοραστές – ενοικιαστές πριν προχωρήσουν στην καταβολή ποσού αλλά και ποια είναι τα σημάδια που προδίδουν ότι μια αγγελία αποτελεί παγίδα. Στα «ΝΕΑ» μιλούν δύο γυναίκες που βίωσαν αντίστοιχη εμπειρία στην προσπάθειά τους να βρουν το επόμενο σπίτι τους και εξιστορούν τους τρόπους με τους οποίους προσπάθησαν να τις εξαπατήσουν.«Πολύ καλό για να είναι αληθινό»«Επεσα και εγώ θύμα απάτης» αναφέρει η Μαργαρίτα Ν., μεταπτυχιακή φοιτήτρια, την οποία εξαπάτησαν μέσω γνωστής ιστοσελίδας αγγελιών. Οταν πέρασε στη σχολή της το καλοκαίρι ξεκίνησε αμέσως την αναζήτηση κατοικίας, κυρίως ηλεκτρονικά, λόγω της χρονικής περιόδου αλλά και της απόστασης από τον τόπο μόνιμης κατοικίας της. Γρήγορα βρέθηκε μπροστά σε ένα ακίνητο που η ίδια το χαρακτηρίζει «πολύ καλό για να είναι αληθινό»: «Ηταν επιπλωμένο, καινούργιο και στην τιμή των 400 ευρώ. Ηθελα να μπω μέσα κατευθείαν» λέει και όπως ήταν αναμενόμενο φρόντισε να επικοινωνήσει αμέσως, προκειμένου να μη χάσει την «ευκαιρία». «Εστειλα μήνυμα και ξεκίνησε η επικοινωνία μας. Μου απαντούσε – πάντα μέσω e-mail – μια κυρία στα αγγλικά, οπότε υπέθεσα ότι ήταν από το εξωτερικό. Με πληροφόρησε σχετικά με το σπίτι και τις παροχές του, ενώ με ενημέρωσε ότι στο ποσό του ενοικίου περιλαμβάνονται οι λογαριασμοί του ρεύματος και του νερού. Ταυτόχρονα, μου ζήτησε  «μπροστά» μια εγγύηση 1.000 ευρώ αλλά και τα στοιχεία μου, ονοματεπώνυμο, τηλέφωνο και πόσα χρόνια σκοπεύω να μείνω στο σπίτι, με σκοπό, όπως είπε, να προετοιμάσει τα συμβόλαια. Παράλληλα, με ενημέρωσε πως θέλει η συναλλαγή μας να γίνει μέσω γνωστής πλατφόρμας βραχυχρόνιας μίσθωσης, καθώς τη θεωρούσε αξιόπιστη».Αυτό ακριβώς είναι το σημείο που ήχησαν τα πρώτα καμπανάκια: «Τις μέρες που μιλούσαμε η αγγελία διαγράφηκε, ενώ τα μηνύματα που μου έστελνε ήταν κάπως αυτοματοποιημένα. Μάλιστα, τη ρωτούσα σχετικά με κάποιες απορίες που είχα για το σπίτι και απέφευγε να απαντήσει. Ωστόσο, δεν έδινα σημασία γιατί το ήθελα πολύ». Το κουβάρι της απάτης ξετυλίχτηκε πλήρως με την αποστολή του υποτιθέμενου συμβολαίου αλλά και του συνδέσμου για την καταβολή των χρημάτων. «Μου εστάλη ένα συμβόλαιο στο οποίο δεν υπήρχε πουθενά το όνομά μου καθώς και ένα link με την αγγελία στην πλατφόρμα από όπου θα έκανα κράτηση του σπιτιού για έναν χρόνο που όμως δεν έμοιαζε έγκυρο. Το url (σ.σ.: η ηλεκτρονική διεύθυνση), δηλαδή, έμοιαζε αλλά δεν ήταν το ίδιο με αυτό της εν λόγω ιστοσελίδας. Τότε θορυβήθηκα και αποφάσισα να κάνω ένα reverse image search (σ.σ.: εργαλείο αναζήτησης στο Διαδίκτυο μέσω εικόνας) με τις φωτογραφίες του σπιτιού και κατάλαβα ότι πρόκειται για μια εξ ολοκλήρου ψεύτικη αγγελία». Το επόμενο βήμα της Μαργαρίτας ήταν να απευθυνθεί στη Δίωξη Ηλεκτρονικού Εγκλήματος: «Μάζεψα όλα τα e-mail και τα έστειλα στη Δίωξη. Μου απάντησαν μετά από ένα μήνα και μου είπαν ότι έπρεπε να προχωρήσω σε μήνυση, αλλά δεν ασχολήθηκα περαιτέρω. Ηταν μια προσεγμένη απάτη».Μάστιγα οι fake αγγελίεςΟπως αναφέρει ο Ελευθέριος Ποταμιάνος, τέτοια περιστατικά αποτελούν πλέον συχνό φαινόμενο: «Φτάνουν πολλές περιπτώσεις ψευδών αγγελιών στα πειθαρχικά μας σώματα, για τις οποίες, όμως, δεν μπορούμε να κάνουμε κάτι παρά να τις στείλουμε στους εισαγγελείς», εξηγεί. Κατά τον ίδιο, ακίνητα που διαφημίζονται σε ιδιαίτερα χαμηλές τιμές, σε σχέση με αυτό που προσφέρουν και με την υπόλοιπη αγορά, αποτελούν την πρώτη ένδειξη ότι πρόκειται για απάτη. «Ο ιδιώτης στην αγωνία του να ψάξει και να βρει εγκαίρως ένα ακίνητο πέφτει σε μια fake αγγελία που έχει πολύ δελεαστική τιμή και εντυπωσιακές φωτογραφίες. Για παράδειγμα, ψάχνει μια κατοικία στο Κολωνάκι, που η τιμή για ένα σπίτι 70 τ.μ. κυμαίνεται στα 800 ευρώ, βρίσκει μια αγγελία με 450 ευρώ και νομίζει ότι είναι ευκαιρία. Εκεί είναι που την πατάει. Σε αυτό το σημείο πρέπει να καταλάβει ότι κάτι δεν πάει καλά. Του λένε «δώσε μας 200 ευρώ για να το κλείσεις» και μετά εξαφανίζονται. Σε 20 άτομα να το κάνουν αυτό έχουν βγάλει 4.000 ευρώ».Ο πρόεδρος του Συλλόγου Μεσιτών Αττικής, μάλιστα, επισημαίνει πως οι γονείς τελειοφοίτων λυκείου που αναμένεται να φοιτήσουν σε άλλες πόλεις είναι τα πιο συχνά θύματα, καθώς δεν μπορούν εξαρχής να δουν από κοντά το σπίτι για το οποίο διαπραγματεύονται, ενώ παράλληλα κορυφώνεται ο άτυπος αγώνας δρόμου για την εύρεση φοιτητικής στέγης. «Γονείς που βρίσκονται στη διαδικασία εύρεσης φοιτητικών κατοικιών σε περιοχές της Κρήτης και της Ρόδου, για παράδειγμα, που είναι μακριά, πιστεύουν πως, μέχρι να φτάσουν, αξίζει να ρισκάρουν 200 ευρώ για να «κλείσουν» ένα σπίτι».Τι πρέπει, ωστόσο, να κάνουν οι πολίτες για να προστατευτούν; Κατά τον Στράτο Παραδιά, δεν πρέπει να καταβάλλουν ποτέ ενοίκια ή προκαταβολές, αν δεν βεβαιωθούν ότι αυτός που τα ζητάει είναι πράγματι ο ιδιοκτήτης του σπιτιού που πρόκειται να νοικιαστεί. Επίσης, συστήνεται να απευθύνονται μόνο σε επίσημα μεσιτικά γραφεία στα οποία δεν προκαταβάλλεται κανένα ποσό ως αμοιβή, παρά μόνον όταν υπογράψει κανείς το μισθωτήριο συμβόλαιο και παραλάβει το σπίτι. Σημειώνεται, πάντως, ότι δεν υπάρχει περιορισμός ως προς το ποσό της εγγύησης ή ως προς τον αριθμό των προκαταβαλλόμενων μισθωμάτων. Ο γενικός κανόνας, βέβαια, είναι η καταβολή ενός ενοικίου ως εγγύηση, ενώ ανάλογα με την ημερομηνία καταβολής του πρώτου ενοικίου αρχίζει και επίσημα η μίσθωση.",https://www.tovima.gr/wp-content/uploads/2023/08/23/akinita-3.jpg,Παίρνουν προκαταβολή και εγγύηση για ανύπαρκτα ακίνητα - Τι πρέπει να προσέξουν οι υποψήφιοι αγοραστές - ενοικιαστές πριν προχωρήσουν στην καταβολή ποσού
https://www.tovima.gr/2023/11/16/sports/poget-den-feygo-exo-plirosei-ta-enoikia-mexri-to-maio/,,,,,,,,,
https://www.tovima.gr/2023/10/13/autohub/jaguar-land-rover-enoikiasi-aytokinitou-gia-kathe-peristasi/,Jaguar Land Rover: Ενοικίαση αυτοκινήτου… για κάθε περίσταση,13-10-2023,12:14,Autohub,Newsroom,"Η ενοικίαση αυτοκινήτου περνάει στο επόμενο επίπεδο με την υπηρεσία Rent των Jaguar, Range Rover, Defender και Discovery","Κάποτε, δηλαδή πριν την πανδημία, η απόκτηση νέου αυτοκινήτου σήμαινε ότι περίμενες τα κλειδιά να φτάσουν στα χέρια σου εντός μερικών εβδομάδων. Ή ενδεχομένως μερικών μηνών. Μετά την πανδημία, που συγκλόνισε μεταξύ άλλων και τις εφοδιαστικές αλυσίδες όλου του πλανήτη, η καθυστέρηση στην παράδοση ενός αυτοκινήτου στις περισσότερες των περιπτώσεων αγγίζει ή ξεπερνά ακόμη και τον ένα χρόνο.Αντίθετα, η ενοικίαση αυτοκινήτου αποτελούσε διαχρονικά μία κοινή πρακτική για σημαντικό τμήμα των οδηγών που με τον τρόπο αυτό θέλουν να καλύψουν συγκεκριμένες ανάγκες τους. Ταξίδια αναψυχής, επαγγελματικά ταξίδια, εκδρομικές εξορμήσεις στην ύπαιθρο ή ακόμη και οικογενειακές εκδρομές συχνά καλύπτονται μέσω της ενοικίασης του κατάλληλου αυτοκινήτου.Πολλές φορές η ενοικίαση αυτοκινήτου επιλέγεται ακόμα και σαν μια γρήγορη λύση δοκιμής ενός αυτοκινήτου που ενδιαφέρεται κάποιος να αγοράσει αλλά θέλει να το δοκιμάσει σε πραγματικές συνθήκες καθημερινότητας.Αν και οι επιλογές στην αγορά είναι πολλές, λίγες είναι αυτές που πραγματικά ξεχωρίζουν. Όπως η υπηρεσία Rent των Jaguar και Land Rover που πηγαίνει την ενοικίαση αυτοκινήτου στο επόμενο επίπεδο. Ειδικά για τους οδηγούς που εκτιμούν την αποκλειστικότητα και τις επιδόσεις ενώ αναζητούν ένα αυτοκίνητο για κάθε περίσταση – γρήγορα και εύκολα.Με τα προγράμματα ενοικίασης Land Rover Rent και Jaguar Rent ο οδηγός μπορεί να βρει το αυτοκίνητο που θα καλύψει τις ανάγκες και τις επιθυμίες του, είτε πρόκειται για οικογενειακές, επαγγελματικές ή καθαρά προσωπικές υποχρεώσεις. Ακόμη και για ειδικές περιστάσεις, όπως τα γενέθλια ή ένας γάμος, κάθε σημαντική στιγμή ενός ανθρώπου μπορεί να συνοδεύεται από το σωστό αυτοκίνητο.Σε κάθε περίπτωση, οι υπηρεσίες Land Rover Rent και Jaguar Rent εξασφαλίζουν ότι ο πελάτης έχει όποτε χρειαστεί ένα αυτοκίνητο με μοναδικές οδηγικές ικανότητες, χώρους, επιδόσεις κι εμφάνιση, ενώ παράλληλα θα τον διαφοροποιήσει και θα του χαρίσει την τέλεια πρώτη εντύπωση, ιδίως σε περιπτώσεις χρήσης για επαγγελματικούς λόγους.Άλλωστε ακόμα και οι προσωρινές λύσεις δεν πρέπει να αποτελούν συμβιβασμό. Τα μοντέλα των Jaguar και Land Rover προσφέρουν ξέγνοιαστη οδηγική απόλαυση, όπου κι αν βρίσκεστε, όποτε τη χρειάζεστε.",https://www.tovima.gr/wp-content/uploads/2023/10/13/Jaguar-Rent.jpg,"Η ενοικίαση αυτοκινήτου περνάει στο επόμενο επίπεδο με την υπηρεσία Rent των Jaguar, Range Rover, Defender και Discovery"
https://www.tovima.gr/2023/08/23/finance/akinita-ti-prepei-na-gnorizoun-oi-enoikiastes/,Ακίνητα: Τι πρέπει να γνωρίζουν οι ενοικιαστές,23-08-2023,16:55,Οικονομία,Ξανθή Γούναρη,Τι αναφέρει ο νόμος για την αύξηση των ενοικίων - Πως προστατεύεται ο ενοικιαστής εάν πωληθεί το σπίτι που μισθώνει,"Σε Γολγοθά εξελίσσεται η ενοικίαση κατοικίας με τη μεσοσταθμική αύξηση των μισθωμάτων την τελευταία 5ετία να αγγίζει το 35% στα μεγάλα αστικά κέντρα (Αθήνα, Θεσσαλονίκη, Πάτρα, Ηράκλειο κ.λπ.) και περίπου το 25-30% στην περιφέρεια, σύμφωνα με τα στοιχεία των μεσιτικών γραφείων. Μόνο το 12μηνο που ολοκληρώθηκε τον Μάρτιο του 2023, οι τιμές των ενοικίων στην Ελλάδα αυξήθηκαν κατά 10,4%, με βάση τα στοιχεία της Eurostat. Πρόκειται για τη μεγαλύτερη αύξηση σε ετήσια βάση που καταγράφεται από το 2008.Την ίδια στιγμή όμως, αυξάνεται ραγδαία και ο αριθμός των ιδιοκτητών, οι οποίοι με εύσχημο – ή λιγότερο εύσχημο – τρόπο απειλούν με έξωση τους μισθωτές εάν δεν συμφωνήσουν στην καταβολή υψηλότερου ενοικίου όταν πλησιάζει η λήξη της μισθωτικής σύμβασης. Οι αυξήσεις που ζητούνται είναι στην καλύτερη περίπτωση της τάξης του 10%, ενώ σε περιοχές με μεγάλη ζήτηση και μικρή προσφορά ενοικιαζόμενων σπιτιών φθάνουν ακόμη και το 25-30%.Έτσι λοιπόν ερωτήματα, όπως «ποια είναι η νόμιμη αύξηση ενοικίου και πότε μπορεί να γίνει;», «τι γίνεται μετά τη λήξη της μισθωτικής σύμβασης», αλλά και τι συμβαίνει αν ο ιδιοκτήτης πουλήσει το σπίτι που είναι μισθωμένο και πότε μπορεί να σπάσει το συμβόλαιο μίσθωσης, απασχολούν χιλιάδες νοικοκυριά που μένουν στο νοίκι.Τι λέει ο νόμοςΤα ενοίκια διαμορφώνονται ελεύθερα και κάθε συμφωνία των συμβαλλομένων για σταδιακή αύξησή τους, τόσο στη αρχή, όσο και κατά τη διάρκεια μιας μίσθωσης είναι κατ’ αρχήν έγκυρη εκτός αν περιλαμβάνει παράλογους όρους που οδηγούν σε κατάχρηση των δικαιωμάτων από την άλλη πλευρά.Από τον νόμο έχουν τεθεί κάποια όρια όσον αφορά την αύξηση του ενοικίου για μισθώσεις πρώτης κατοικίας.Συγκεκριμένα, η ελάχιστη περίοδος μίσθωσης για ακίνητα πρώτης κατοικίας είναι τα τρία έτη, ανεξάρτητα από το αν τα συμβαλλόμενα μέρη υπέγραψαν σύμβαση με μικρότερη διάρκεια. Μετά τη πάροδο της τριετίας, το μίσθωμα καθορίζεται και πάλι ελεύθερα από τον ιδιοκτήτη και μπορεί να τύχει διαπραγμάτευσης.Ωστόσο σε περίπτωση που δεν υπάρχει συμφωνία αναπροσαρμογής του μισθώματος, τότε ισχύει η νόμιμη αύξηση ενοικίου μετά την τριετία, δηλαδή το καταβαλλόμενο μίσθωμα μπορεί να αυξάνεται ετησίως κατά ποσοστό 75% του τιμάριθμου του κόστους ζωής, όπως αυτό έχει καθορισθεί από την Τράπεζα της Ελλάδος για τους αμέσως προηγούμενους δώδεκα (12) μήνες (αρ. 2 παρ. 1 Ν. 1703/1987).Σε κάθε περίπτωση, μετά τη λήξη του συμβολαίου ισχύουν τα εξής:– Παράδοση κατοικίας στη συμφωνηθείσα κατάσταση.– Κάλυψη φθορών πέρα από τη συνήθη χρήση.– Αποχώρηση ενοικιαστή – αν δεν υπάρξει παράταση ή ανανέωση της μίσθωσης.– Παραμονή ενοικιαστή κι ανανέωση μίσθωσης.– Επιστροφή εγγύησης.Σε περίπτωση λύσης της μίσθωσης για οποιονδήποτε λόγο, ο εκμισθωτής έχει υποχρέωση δήλωσης της λύσης αυτής μέχρι το τέλος του επόμενου μήνα στο πληροφοριακό σύστημα της Α.Α.Δ.Ε., διαφορετικά η μίσθωση θεωρείται πως είναι σε ισχύ.Πότε μπορεί να γίνει πρόωρη καταγγελία της μίσθωσηςΤην ίδια ώρα, ο νόμος, προκειμένου να προστατεύσει τα συμφέροντα και των δύο μερών, μισθωτών και εκμισθωτών, έχει θεσπίσει διάφορους λόγους πρόωρης καταγγελίας των συμβάσεων μίσθωσης, στην περίπτωση που η συνέχιση μιας μίσθωσης καταστεί δυσλειτουργική για τα συμβαλλόμενα μέρη.Σημειώνεται ότι η πλειονότητα των ενοικιαστών πιστεύει ότι μπορεί να φύγει από την κατοικία που έχει μισθώσει ακόμη και πριν την λήξη του συμβατικού χρόνου της μίσθωσης. Αποτέλεσμα της παρεξήγησης αυτής είναι ότι πολλοί ενοικιαστές έχουν βρεθεί προ εκπλήξεως όταν έφυγαν από το μίσθιο που έμεναν και μετά από λίγους μήνες τους κοινοποιήθηκε αγωγή με την οποία τους ζητήθηκε να πληρώσουν τα μισθώματα μέχρι την λήξη της μίσθωσης έστω και αν δεν έμεναν στο μίσθιο ενώ ακόμη μεγαλύτερη ήταν η έκπληξή τους όταν βγήκε η απόφαση και πράγματι υποχρεώθηκαν να πληρώσουν ενοίκια.Έτσι, ο μισθωτής μπορεί να καταγγείλει πρόωρα την μίσθωση όταν:– δεν του παραδόθηκε η χρήση του μισθίου στο συμφωνημένο χρόνο– όταν του αφαιρέθηκε στη συνέχεια η συμφωνημένη χρήση,– υπάρχουν στο μίσθιο πραγματικά ή νομικά ελαττώματα,– όταν εκλείπουν συμφωνημένες ιδιότητες,– από τη μίσθωση απειλείται κίνδυνος για την υγεία του μισθωτή ή όσων συνοικούν μαζί του, ακόμη κι αν αυτός γνώριζε την ύπαρξη των επικίνδυνων αυτών συνθηκών (π.χ. εμφάνιση υγρασίας και μούχλας στην οροφή του μισθίου προερχόμενη από την ταράτσα της πολυκατοικίας),– συντρέχει σπουδαίος λόγος που εμποδίζει τη συνέχιση της μίσθωσης σύμφωνα με τις αρχές της καλής πίστης και των χρηστών ηθών,– ο ενοικιαστής είναι δημόσιος υπάλληλος και μετατεθεί και– στις ενοικιάσεις εφ’ όρου ζωής ή συμβατικού χρόνου πέραν της 30ετίας, εάν πέρασε η 30ετία.Σε κάθε περίπτωση, οι ειδικοί προτείνουν την έγγραφη ενημέρωση του ιδιοκτήτη αρκετούς μήνες πριν την αποχώρηση. Αυτό θα συμβάλλει στο να αποφευχθούν τυχόν συγκρούσεις και να υπάρχει αρκετός χρόνος για την εύρεση νέου ενοικιαστή. Εάν το συμφωνητικό πρόκειται να λήξει, καλό θα ήταν ο μισθωτής να ενημερώσει τον ιδιοκτήτη για την πρόθεση του να συνεχίσει την ενοικίαση ή να αποχωρήσει από αυτή.Ο ιδιοκτήτης, με τη σειρά του, έχει δικαίωμα πρόωρης καταγγελίας:– εάν γίνεται κακή χρήση του ακινήτου από τον ενοικιαστή,– σε περίπτωση παράβασης κάποιου όρου της σύμβασης που έχει υπογραφεί (π.χ. ο μισθωτής χωρίς εύλογη αιτία δεν καταβάλει το συμφωνηθέν μίσθωμα),– αν προκύπτει οποιοσδήποτε κίνδυνος για το ακίνητο, πάντα με υπαιτιότητα του ενοικιαστή.Ο ιδιοκτήτης πούλησε την κατοικία που νοικιάζω – Τι μπορώ να κάνω;Σε περίπτωση που το μίσθιο πωληθεί ενόσω διαρκεί η μισθωτική σχέση ενδεχομένως ο νέος ιδιοκτήτης να επιδιώξει την έξωση του μισθωτή, προκειμένου να χρησιμοποιηθεί από τον ίδιο. Ωστόσο, ο νόμος έχει προνοήσει για την προστασία του μισθωτή, ορίζοντας τις προϋποθέσεις διαμονής του στο ακίνητο, ακόμη και μετά την αλλαγή του ιδιοκτήτη του μισθίου.Σύμφωνα με το άρθρο 614 ΑΚ: «Στη μίσθωση ακινήτου που αποδεικνύεται με έγγραφο βέβαιης χρονολογίας, αν ο εκμισθωτής κατά τη διάρκεια της μίσθωσης μεταβιβάσει σε τρίτον την κυριότητα του μισθίου ή παραχωρήσει άλλο εμπράγματο δικαίωμα που αποκλείει στο μισθωτή τη χρήση, ο νέος κτήτορας υπεισέρχεται στα δικαιώματα και στις υποχρεώσεις της μίσθωσης, εκτός αν έγινε αντίθετη συμφωνία στο μισθωτήριο έγγραφο. Αν το εμπράγματο δικαίωμα που παραχώρησε ο εκμισθωτής στον τρίτο δεν αποκλείει στο μισθωτή τη χρήση, ο τρίτος έχει υποχρέωση να μην την παρεμποδίσει.».Αρκεί να πληρούνται δύο προϋποθέσεις:α) Αποδεικνύεται η μίσθωση με μισθωτήριο συμβόλαιο βεβαίας χρονολογίας καιβ) Δεν έχει συμφωνηθεί κάτι διαφορετικό με το μισθωτήριο συμφωνητικό.Στην περίπτωση όπου δεν πληρούνται οι προϋποθέσεις που θέτει ο νόμος, το άρθρο 615 ΑΚ ορίζει ότι: «Στη μίσθωση ακινήτου που δεν αποδεικνύεται με έγγραφο βέβαιης χρονολογίας ή που περιέχει τον όρο, ότι σε περίπτωση εκποίησης του μισθίου ή παραχώρησης εμπράγματου δικαιώματος που αποκλείει τη χρήση του μισθωτή ο νέος κτήτορας θα έχει δικαίωμα να αποβάλει το μισθωτή, ο νέος κτήτορας μπορεί να καταγγείλει τη μίσθωση πριν από ένα μήνα, αν η μίσθωση έχει διάρκεια έως ένα έτος και πριν από δύο μήνες, αν έχει διάρκεια μακρότερη από ένα έτος. Εάν ο νέος κτήτορας καταγγείλει τη μίσθωση, διατηρούνται ακέραια τα δικαιώματα του μισθωτή απέναντι στον εκμισθωτή για αποζημίωση».Συνεπώς, ο νέος ιδιοκτήτης έχει το δικαίωμα να προβεί σε καταγγελία της μίσθωσης. Τα αποτελέσματα της καταγγελίας θα επέλθουν μέσα σε ένα μήνα από τότε που αυτή επιδόθηκε στο μισθωτή, εάν η μίσθωση έχει διάρκεια έως ένα έτος και μέσα σε δύο μήνες, εάν έχει διάρκεια μεγαλύτερη από ένα έτος.Τι ισχύει για την ιδιοκατοίκησηΒάσει της ισχύουσας νομοθεσίας, η ιδιοκατοίκηση δεν αποτελεί λόγο λύσης της μίσθωσης κύριας κατοικίας, αφού ο Ν. 1703/1987, που την προέβλεπε ως νόμιμο λόγο καταγγελίας της μίσθωσης, έχει πάψει να ισχύει (με την επιφύλαξη της παρ. 1 του άρθρου 2 του ν. 1703/1987) που αντικαταστάθηκε ως εξής:«Σε περίπτωση χρησιμοποίησης του μισθίου για κύρια κατοικία ή για μικτή χρήση (κατοικία και επαγγελματική χρήση), αν ο εκμισθωτής ή ο κύριος του μισθίου, σύζυγός τους ή τέκνο τους, δεν έχουν ιδιόκτητο χώρο στην ίδια πόλη ή σε προάστιό της, που να καλύπτει τις ανάγκες στέγασης της επαγγελματικής του δραστηριότητας, ο εκμισθωτής ή ο κύριος μπορεί να καταγγείλει τη μίσθωση και να ζητήσει την απόδοση του μισθίου για ιδιόχρηση μετά τη λήξη του συμβατικού χρόνου της μίσθωσης, όχι όμως πριν περάσει τριετία από την έναρξή της. Προϋποθέσεις της καταγγελίας είναι η πρόθεση και δυνατότητα ιδιόχρησης του μισθίου. Στην περίπτωση αυτή τα αποτελέσματα της καταγγελίας επέρχονται μετά έξι (6) μήνες από την επίδοσή της στο μισθωτή. Κατά τα λοιπά εφαρμόζονται αναλόγως οι διατάξεις του παρόντος νόμου για την ιδιοκατοίκηση.».",https://www.tovima.gr/wp-content/uploads/2023/08/23/akinita-3.jpg,Τι αναφέρει ο νόμος για την αύξηση των ενοικίων - Πως προστατεύεται ο ενοικιαστής εάν πωληθεί το σπίτι που μισθώνει
https://www.tovima.gr/2023/04/11/market/enjoy-travel-enoikiasi-amaksiou-parkingk-aerodromiou-pantou/,Enjoy Travel: Ενοικίαση Αμαξιού & Πάρκινγκ Αεροδρομίου Παντού,11-04-2023,18:14,Τα Νέα της Αγοράς,Newsroom,Οι οδικές εκδρομές σε εσωτερικό και εξωτερικό οργανώνονται πανεύκολα με τη βοήθεια της Enjoy Travel.,"Το μικρόβιο του ταξιδιώτη, η επιθυμία που σιγοκαίει για γνωριμία με νέους τόπους και πολιτισμούς, δεν απουσιάζει από το DNA του Έλληνα. Η ζωή όλων των ταξιδιωτών όμως θα γινόταν πολύ πιο εύκολη και τα ταξίδια σε κοντινούς και μακρινούς προορισμούς θα ήταν λιγότερο αγχωτικά και πιο συχνά αν φρόντιζαν ένα βασικό πράγμα. Ποιο; Το αυτοκίνητο!Το πηγαινέλα με αμάξι στο αεροδρόμιο αλλά και οι οδικές εξορμήσεις στον τόπο επίσκεψης κάνουν ένα ταξίδι πιο διασκεδαστικό και ξεκούραστο. Η Enjoy Travel φροντίζει να γίνει και πιο οικονομικό, αφού πρόκειται για μια ιστοσελίδα που επιτρέπει στους χρήστες να δουν τα αυτοκίνητα που είναι διαθέσιμα προς ενοικίαση τις ημέρες του ταξιδιού τους στην πόλη που τους ενδιαφέρει, να τα συγκρίνουν σε θέματα μεγέθους, κυβικών, ασφάλειας και τιμών, και να νοικιάσουν εκείνο που προτιμούν online. Και όλα αυτά μέσα από μια οθόνη, από την άνεση του σπιτιού τους.Γιατί να μη μείνει το αυτοκίνητο στο σπίτι;Ας θέσουμε την ερώτηση λίγο διαφορετικά: υπάρχει τρόπος να βεβαιωθεί κάποιος ότι το ταξίδι του οπουδήποτε στον κόσμο θα ξεκινήσει ευοίωνα και ευχάριστα; Ναι, πηγαίνοντας στο αεροδρόμιο με το αυτοκίνητό του. Όχι μόνο δε χρειάζεται να βασιστεί σε μέσα μαζικής μεταφοράς, που μπορεί να αργήσουν ή να είναι γεμάτα, αλλά επίσης η περιπέτεια ξεκινά από έναν οικείο χώρο, παίζοντας την αγαπημένη του μουσική. Μάλιστα, το ταξίδι θα ολοκληρωθεί κιόλας με τον ίδιο χαρούμενο τρόπο. Ιδιαίτερα σημαντικό στη σήμερον εποχή είναι ότι το αυτοκίνητο συμβάλλει στην αποφυγή των αχρείαστων συνωστισμών, επομένως μειώνει την πιθανότητα να περάσει ένας ταξιδιώτης τις διακοπές του άρρωστος στο κρεβάτι του ξενοδοχείου. Τέλος, οι χώροι στάθμευσης στα αεροδρόμια παγκοσμίως συμφέρουν, αφού το προσωπικό και οι κάμερες φυλάσσουν τα αμάξια από ληστές ή ατυχήματα.Πολλοί, μόλις φτάσουν στον προορισμό τους, παραλαμβάνουν ένα ενοικιαζόμενο αυτοκίνητο για να ξεκινήσουν άμεσα την εξερεύνηση. Με το αμάξι πηγαίνουν γρήγορα και με άνεση σε πάμπολλες δημοφιλείς αλλά και πιο απομονωμένες περιοχές, γνωρίζοντας καλύτερα και απολαμβάνοντας περισσότερο τον άγνωστο τόπο. Υπάρχουν κάποια μέρη που είναι πραγματικά ταξίδια ζωής και κάθε νέα γωνιά που προλαβαίνει κάποιος να επισκεφτεί είναι ανεκτίμητη.Πώς η Enjoy Travel διευκολύνει τους ταξιδιώτες σε όλο τον κόσμο;Η Enjoy Travel είναι μια εταιρεία παγκόσμιου βεληνεκούς που εξασφαλίζει ότι οι χρήστες της θα απολαύσουν ένα υπέροχο οδικό ταξίδι χωρίς δυσκολίες. Πώς το καταφέρνει αυτό; Κρατώντας πάντοτε τις προσφερόμενες υπηρεσίες σε υψηλά επίπεδα και προσθέτοντας νέες.Ενοικίαση αυτοκινήτου παντού: Σε όποια πόλη του χάρτη και αν θέλει ένα άτομο να πάει, μπορεί να συγκρίνει τα αυτοκίνητα που προσφέρουν εκεί μεγάλες εταιρείες σε καλές τιμές και να νοικιάσει εκείνο που το εξυπηρετεί καλύτερα.Ενοικίαση βαν: Για τις μεγάλες παρέες που δεν χωράνε σε ένα αυτοκίνητο, υπάρχει η επιλογή ενοικίασης βαν για αξέχαστες διαδρομές.Πάρκινγκ Αεροδρομίου: Ένας οδηγός μπορεί να ευχαριστηθεί το ταξίδι του χωρίς άγχος για την ασφάλεια του αυτοκινήτου του, διαλέγοντας έναν από τους διάφορους χώρους στάθμευσης μέσα ή έξω από το αεροδρόμιο που τον ενδιαφέρει. Μέσα σε λίγα δευτερόλεπτα, η Enjoy Travel εμφανίζει όλες τις διαθέσιμες επιλογές ώστε να κλείσει κατευθείαν την καλύτερη θέση για το αμάξι του.Η οργάνωση μοναδικών road trips σε ολόκληρο τον πλανήτη είναι πλέον εύκολη με την Enjoy Travel, αφού χρειάζεται απλά ο ενδιαφερόμενος να είναι συνδεδεμένος στο διαδίκτυο και να γνωρίζει πού θέλει να ταξιδέψει.",https://www.tovima.gr/wp-content/uploads/2023/04/10/shutterstock_387793576.jpg,Οι οδικές εκδρομές σε εσωτερικό και εξωτερικό οργανώνονται πανεύκολα με τη βοήθεια της Enjoy Travel.
https://www.tovima.gr/2023/03/20/podcasts/to-vima-simera-mexri-pote-tha-anevainoun-ta-enoikia/,,,,,,,,,
https://www.tovima.gr/2023/01/03/finance/agora-akiniton-giati-den-yparxoun-spitia-pros-enoikiasi-poso-ayksithikan-ta-enoikia-se-40-perioxes-pinakas/,Αγορά Ακινήτων: Γιατί δεν υπάρχουν σπίτια προς ενοικίαση – Πόσο αυξήθηκαν τα ενοίκια σε 40 περιοχές [πίνακας],03-01-2023,12:00,Οικονομία,Newsroom,Εφιάλτης για χιλιάδες νοικοκυριά η πρόσβαση σε μια προσιτή κατοικία ενώ χιλιάδες κατοικίες μένουν κενές,"Με τις τιμές των κατοικιών και των ενοικίων να αυξάνονται, το κόστος της στέγασης έχει γίνει ασήκωτο βάρος για ένα στα τέσσερα νοικοκυριά στην Ελλάδα.Ιδιαίτερα για τους χαμηλόμισθους εργαζόμενους κοντά στον κατώτατο μισθό και τα νοικοκυριά με χαμηλό εισόδημα, η αναλογία ενοικίου/μισθού είναι απαγορευτική, όταν την ίδια ώρα τα σπίτια προς μίσθωση λιγοστεύουν και ακριβαίνουν παρότι υπάρχουν εκατοντάδες χιλιάδες κενές κατοικίες ανά την επικράτεια.Ακίνητα: Πώς οι υψηλές τιμές ναρκοθετούν τις εθνικές οικονομίεςΤο πρόβλημα γίνεται ολοένα και πιο δύσκολο, καθώς σύμφωνα με έρευνα της Eurostat για τις συνθήκες στέγασης στην Ευρωπαϊκή Ένωση, το 73,3% των πολιτών στην Ελλάδα διαμένουν σε ιδιόκτητο σπίτι, όταν μια δεκαετία πριν, το 2011 το ποσοστό ιδιοκατοίκησης ήταν 78,3% και το 2001 ήταν 79,8%.Το χειρότερο όμως είναι ότι στην Ελλάδα παρατηρείται το υψηλότερο ποσοστό υπερβολικής επιβάρυνσης του κόστους στέγασης, με το 32,4% του πληθυσμού να ζει σε σπίτι όπου το κόστος στέγασης αντιπροσωπεύει πάνω από το 40% του διαθέσιμου εισοδήματός του. Στην Ε.Ε. το αντίστοιχο ποσοστό είναι μόλις 10,4%.Μάλιστα το ποσοστό επιβάρυνσης του κόστους στέγασης στους ενοικιαστές είναι τρομακτικό, καθώς 8 στους 10 (ποσοστό 79,2%) επιβαρύνονται υπερβολικά από τις στεγαστικές δαπάνες, έναντι του 21,15% των ιδιοκατοίκων. Μέση αύξηση ενοικίων 6,03%Σημαντική συμβολή στην επιβάρυνση έχει και η συνεχής αύξηση των ενοικίων.Με βάση τα στοιχεία της Potamianos Real Estate Group οι μέσες τιμές ενοικίων στην Αττική, που βασίζονται σε πραγματικές μισθώσεις, αυξήθηκαν 6,03% το 2022 συγκριτικά με το 2021.Η έρευνα αφορά μια μέση τυπική κατοικία στο 2ο όροφο 20 ετών, η οποία διαθέτει θέση στάθμευσης.Είναι εντυπωσιακό δε πως οι υψηλότερες αυξήσεις – άνω του 10% – παρουσιάστηκαν στις λεγόμενες «λαϊκές» περιοχές, όπως η Κυψέλη, ο Κολωνός, το Γαλάτσι και τα Πατήσια.Αξιοσημείωτο είναι επίσης το γεγονός ότι οι τιμές των ενοικίων το 2022 σε κάποιες περιοχές πλησίασαν εκείνες του 2009 που είχε καταγραφεί ιστορικό υψηλό. Τέτοιες περιοχές είναι το Παγκράτι και τα Εξάρχεια όπου τόσο τα προηγούμενα όσο και σήμερα η ζήτηση έχει εκτοξευτεί λόγω των βραχυχρόνιων μισθώσεων και της «Χρυσής Βίζας».Πάντως στις περισσότερες περιοχές τα ενοίκια είναι χαμηλότερα συγκριτικά με το 2009.Χιλιάδες σπίτια κενάΤην ίδια ώρα χιλιάδες είναι τα κενά σπίτια. Με βάση τα στοιχεία της ΕΛΣΤΑΤ στην απογραφή του 2011 καταγράφηκαν 897.968 κενές κατοικίες, χωρίς ωστόσο να υπάρχουν σαφή στοιχεία για την κατάστασή τους και εντέλει πόσες από αυτές μπορούν αξιοποιηθούν μέσω της μισθωτικής αγοράς.Σύμφωνα με τα στοιχεία που επεξεργάστηκε το Ινστιτούτο για την Έρευνα και την Κοινωνική Αλλαγή Eteron, «η Ελλάδα έχει ένα από τα μεγαλύτερα ποσοστά κενών κατοικιών στην Ευρώπη, με μεγάλες συγκεντρώσεις στα αστικά κέντρα. Το 2011, το ποσοστό των κενών κατοικιών στον Δήμο Αθηναίων ήταν 31%, στον Δήμο Πειραιά 28% και στον Δήμο Θεσσαλονίκης 28,2%.Ο αριθμός κενών διαμερισμάτων στην περιοχή της Αττικής αυξήθηκε κατά 77% το 2011 συγκριτικά με το 2001, ενώ μόνο στον Δήμο Αθηναίων τα κενά διαμερίσματα έφθασαν τις 132.000.Η ύπαρξη μεγάλου αριθμού κενών κατοικιών σε κεντρικές περιοχές των πόλεων αλλά και η μη αξιοποίηση των διαθέσιμων κτιριακών πόρων είναι σκανδαλώδης, σε μια περίοδο όξυνσης των στεγαστικών προβλημάτων», σημειώνεται χαρακτηριστικά.Ο κ. Ποταμιάνος από την πλευρά του βάζει στο κάδρο και τις χιλιάδες κατοικίες οι οποίες βρίσκονται στην γκρίζα ζώνη των πλειστηριασμών. Εκτιμάται ότι περίπου 150.000 κατοικίες κατέχονται από funds.Κίνητρα για την ένταξη κενών κατοικιών στην αγορά μισθώσεωνΑπό την πλευρά της κυβέρνησης με το νομοσχέδιο του υπουργείου Εργασίας «Σπίτι μου – στεγαστική πολιτική για τους νέους»  προωθούνται μέτρα για τη στεγαστική αποκατάσταση νέων και ευάλωτων ομάδων πληθυσμού, καθώς δίνονται κίνητρα στους ιδιοκτήτες που δεν έχουν τα απαιτούμενα κεφάλαια για να ανακαινίσουν τα ακίνητά τους, μέσω της δράσης «Ανακαινίζω – Νοικιάζω».Στόχος είναι η ένταξη κενών κατοικιών στη μισθωτική αγορά με την επιδότηση των ιδιοκτητών για την αναβάθμισή τους.Το νομοσχέδιο προβλέπει ότι στο πρόγραμμα συμμετέχουν ιδιοκτήτες κατοικιών με ετήσιο εισόδημα έως 40.000 ευρώ και ακίνητη περιουσία έως 300.000 ευρώ, ενώ αποκλείονται όσοι έχουν ενταχθεί σε προγράμματα εξοικονόμησης ενέργειας ή ανακαίνισης για οποιοδήποτε ακίνητό τους τα τελευταία πέντε έτη.Το ακίνητο πρέπει να έχει εμβαδόν έως 100 τ.μ. και να βρίσκεται σε αστική περιοχή, δεν πρέπει να έχει δηλωθεί ως πρώτη κατοικία ή ως μισθωμένη, αλλά να αναφέρεται ως κενή στο Ε2 των τριών τελευταίων ετών.Οι εντασσόμενοι στο πρόγραμμα επιδοτούνται για δαπάνες επισκευής και ανακαίνισης έως 10.000 ευρώ (περιλαμβάνονται υλικά και εργασίες). Η επιδότηση φτάνει στο 40% της δαπάνης, με προϋπόθεση την ηλεκτρονική εξόφληση των τιμολογίων και την εκμίσθωση του ακινήτου για τουλάχιστον τρία χρόνια.Παράλληλα, μια ακόμη δράση του νέου νομοσχεδίου είναι το πρόγραμμα «Κάλυψη», το οποίο αφορά τη μίσθωση από το Δημόσιο ιδιωτικών κατοικιών που συμμετείχαν στο πρόγραμμα «Εστία» για τη στέγαση μεταναστών και τη διάθεσή τους σε ευάλωτους νέους και νέα ζευγάρια.Σύμφωνα με το νομοσχέδιο, οι ιδιοκτήτες των ακινήτων καλούνται να εκμισθώνουν τις κατοικίες για τρία έτη σε άτομα ηλικίας 25-39 ετών, δικαιούχους του ελάχιστου εγγυημένου εισοδήματος. Στόχος είναι η αξιοποίηση σε πρώτη φάση τουλάχιστον 1.000 ακινήτων, στα οποία θα στεγαστούν 2.500 ωφελούμενοι 25-39 ετών, δικαιούχοι του ελάχιστου εγγυημένου εισοδήματος.Το παράδειγμα του Καναδά και της ΟλλανδίαςΤο φαινόμενο της υπερβολικής αύξησης των ενοικίων και των τιμών αγοράς των κατοικιών δεν αφορά μόνο την Ελλάδα, με αρκετές κυβερνήσεις να λαμβάνουν μέτρα προκειμένου να αναχαιτίσουν τις οδυνηρές επιπτώσεις για τους πολίτες.Ένα πρόσφατο παράδειγμα είναι νόμος που θέσπισε η καναδική κυβέρνηση από την 1η Ιανουαρίου βάσει του οποίου κλείνουν οι πόρτες σε ξένους επενδυτές που θέλουν να αγοράσουν σπίτια στην χώρα.Ο νόμος ψηφίστηκε λόγω της εκτίναξης των τιμών των κατοικιών στον Καναδά η οποία ξεκίνησε από την έναρξη της πανδημίας και της πεποίθησης ορισμένων πολιτικών ότι οι ξένοι αγοραστές είναι υπεύθυνοι για την έλλειψη στέγης περιορίζοντας την διαθεσιμότητα σε κατοικίες και διαμερίσματα μέσω των επενδύσεών τους.Ο νόμος προβλέπει εξαιρέσεις για αγορές κατοικιών από πρόσφυγες και ανθρώπους με άδειες νόμιμης παραμονής. Επίσης, δεν έχει εφαρμογή παρά μόνο για κατοικίες και διαμερίσματα σε πόλεις, και όχι σε τουριστικές δομές, όπως τα εξοχικά για παράδειγμα.Ωστόσο, ορισμένοι ειδικοί εκφράζουν τις αμφιβολίες τους για την αποτελεσματικότητα του μέτρου, καθώς οι ξένοι δεν αντιπροσωπεύουν παρά το 5% των ιδιοκτητών κατοικιών στον Καναδά, σύμφωνα με την καναδική εθνική στατιστική υπηρεσία. Αντιτείνουν πως καλύτερο θα ήταν να επιταχυνθεί η ανέγερση νέων κατοικιών.Επίσης, η ολλανδική κυβέρνηση πρόκειται να επιβάλει ανώτατα όρια ενοικίων σε περισσότερα από 300.000 σπίτια, προκειμένου να παρέχει πιο προσιτή στέγαση σε ενοικιαστές μεσαίου εισοδήματος.Σύμφωνα με το σχέδιο, η τιμή ενοικίασης αυτών των κατοικιών θα μειωθεί κατά μέσο όρο κατά 190 ευρώ το μήνα όταν τα νέα μέτρα τεθούν σε ισχύ τον Ιανουάριο του 2024.Πηγή: ΟΤ",https://www.tovima.gr/wp-content/uploads/2023/01/03/shutterstock_1740576947.jpg,Εφιάλτης για χιλιάδες νοικοκυριά η πρόσβαση σε μια προσιτή κατοικία ενώ χιλιάδες κατοικίες μένουν κενές
https://www.tovima.gr/2022/11/18/society/roula-koromila-gia-kivoto-tou-kosmou-niotho-orgi-kai-apogoiteysi-plirona-kai-ta-enoikia/,Ρούλα Κορομηλά για Κιβωτό του Κόσμου: Νιώθω οργή και απογοήτευση – Πλήρωνα και τα ενοίκια,18-11-2022,19:26,Κοινωνία,Newsroom,Η Ρούλα Κορομηλά είναι οργισμένη μετά τις πρόσφατες εξελίξεις για την Κιβωτό του Κόσμου,"Συγκλονισμένη είναι τις τελευταίες ώρες η Ρούλα Κορομηλά μετά τις καταγγελίες για σεξουαλικές κακοποιήσεις παιδιών στην «Κιβωτό του Κόσμου».Η παρουσιάστρια έχει σταθεί δίπλα στην συγκεκριμένη δομή για πάρα πολλά χρόνια και δεν μπορεί να συγκρατήσει την οργή της.Η Ρούλα Κορομηλά μίλησε στην εκπομπή Live News και εξέφρασε την αγανάκτησή τους.«Είμαι συντετριμμένη πραγματικά γιατί τη δομή αυτή τη στήριξα πριν από αρκετά χρόνια. Λυπάμαι που θα το πω στον αέρα, πλήρωνα εγώ τα ενοίκια, ήμουν εκεί κάθε Κυριακή και έτρωγα με τα παιδιά και μετά είχα και μια ενεργή συμμετοχή ως προς τα βρέφη που φιλοξενούσε πρόσφατα η δομή αυτή. ΌΤαν διάβασα όλα αυτά που συμβαίνουν σοκαρίστηκα. Αν ισχύουν όλα αυτά νιώθω ντροπή, θυμό, απέχθεια. Δεν μπορώ να φανταστώ ότι για έναν άνθρωπο τον οποίο εμπιστευόμουνα και με τον οποίο συζητούσα και ήθελα να προσέχει τα παιδιά σαν τα μάτια του, βγαίνουν τέτοια πράγματα. Αν ισχύουν όλα αυτά» δήλωσε φανερά στεναχωρημένη η παρουσιάστρια και συνέχισε:«Δεν κατηγορώ κανέναν και δεν είμαι δικαστής. Δεν μπορούμε να βγαίνουμε και να λέμε ότι θεραπεύουμε τις ψυχές των παιδιών και τα παιδιά με παρεμβατική συμπεριφορά μετά μας μισούν γιατί αντικαθιστούμε τους γονείς τους. Θα πρέπει να είμαστε πιο φειδωλοί στο λόγο μέχρι να αποδειχτεί ότι είμαστε καθαροί. Ότι έχει σχέση με παιδί εμένα με πληγώνει, με θυμώνει και με πεισμώνει. Δεν αντέχουμε άλλο αυτή την κατάσταση με την ασέλγεια και την κακοποίηση των παιδιών».Η Ρούλα Κορομηλά είναι βρίσκεται πάντα κοντά σε δομές και ιδρύματα που φροντίζουν παιδιά και είναι ιδιαίτερα ευαισθητοποιημένη στο συγκεκριμένο θέμα. Για αυτό και σε αρκετά έντονο ύφος ζήτησε να γίνεται ο απαραίτητος έλεγχος σε όλους τους ανθρώπους που έρχονται κοντά σε παιδιά.«Πρέπει να γίνεται εξονυχιστικός έλεγχος σε όλες αυτές τις δομές και πρέπει να ελέγχονται τα πρόσωπα που μπαίνουν και φροντίζουν τα παιδιά. Δεν μπορεί να μπαίνει ο κάθε άσχετος και να φροντίζει βρέφη. Μιλάμε για παιδιά. Δεν είναι αστείο πράγμα» κατέληξε η ίδια.",https://www.tovima.gr/wp-content/uploads/2022/11/18/roula.jpeg,Η Ρούλα Κορομηλά είναι οργισμένη μετά τις πρόσφατες εξελίξεις για την Κιβωτό του Κόσμου
https://www.tovima.gr/2022/11/11/finance/epidoma-thermansis-pote-tha-katavlithei-i-proti-dosi-pos-tha-to-paroun-oi-enoikiastes/,Επίδομα θέρμανσης: Πότε θα καταβληθεί η πρώτη δόση – Πώς θα το πάρουν οι ενοικιαστές,11-11-2022,07:20,Οικονομία,Newsroom,Οι αιτήσεις θα υποβάλλονται μέχρι τις 9 Δεκεμβρίου,"Σε εξέλιξη βρίσκεται η διαδικασία υποβολής αιτήσεων για το φετινό επίδομα θέρμανσης. Η ηλεκτρονική πλατφόρμα myΘΕΡΜΑΝΣΗ, στην οποία υποβάλλονται οι αιτήσεις έχει ανοίξει και η πρώτη δόση του βοηθήματος, θα καταβληθεί πριν από τα Χριστούγεννα.Η  ροή αιτήσεων γίνεται ολοένα και μεγαλύτερη, ενώ  αξίζει να σημειωθεί ότι αυξημένο έως 33,3% θα είναι το επίδομα θέρμανσης που θα λάβουν φέτος οι περυσινοί δικαιούχοι. Το συνολικό ύψος του επιδόματος ανέρχεται σε 300 εκατ. ευρώ (από 174 εκατ. ευρώ πέρυσι) και θα καταβληθεί σε περισσότερους δικαιούχους, περίπου 1,3 εκατ. νοικοκυριά, λόγω διεύρυνσης των εισοδηματικών και περιουσιακών κριτηρίων.Διαβάστε επίσης: Επίδομα θέρμανσης: Φθάνει για να ζεσταθούμε;Οι δικαιούχοιΥπενθυμίζεται ότι δικαιούχοι για το επίδομα θέρμανσης φέτος είναι τα φυσικά πρόσωπα άγαμα ή έγγαμα ή σε κατάσταση χηρείας ή πρόσωπα που έχουν συνάψει σύμφωνο συμβίωσης ή εν διαστάσει ή διαζευγμένα, τα οποία για τη θέρμανσή τους καταναλώνουν:• πετρέλαιο εσωτερικής καύσης θέρμανσης • φωτιστικό πετρέλαιο (μπλε κηροζίνη) • φυσικό αέριο ή υγραέριο ή καυσόξυλα • βιομάζα (πέλετ) • θερμική ενέργεια μέσω τηλεθέρμανσηςΠώς θα πάρουν το επίδομα οι ενοικιαστέςΕνοικιαστές, ιδιοκτήτες ακινήτων και διαχειριστές πολυκατοικιών έχουν περιθώριο έως τις 9 Δεκεμβρίου να καταθέσουν τα δικαιολογητικά που απαιτούνται και να οριστικοποιήσουν την αίτηση τους, εφόσον πληρούν τα εισοδηματικά και περιουσιακά κριτήρια.Οι ενοικιαστές σε πολυκατοικία προκειμένου να εξασφαλίσουν το επίδομα θέρμανσης θα πρέπει να συγκεντρώσουν τα απαραίτητα στοιχεία σε συνεργασία με τους διαχειριστές των πολυκατοικιών.Οι αιτήσεις θα πρέπει να υποβληθούν στο myaade.gov.gr για να ενταχθούν στο Μητρώο Δικαιούχων του επιδόματος θέρμανσης. Στην κάθε αίτηση πρέπει να αναγράφονται κατά περίπτωση τα ακόλουθα στοιχεία:• ο Αριθμός Φορολογικού Μητρώου (Α.Φ.Μ.) του αιτούντος προσώπου υπόχρεου φορολογικής δήλωσης, • το ονοματεπώνυμό του, • ο αριθμός των εξαρτώμενων τέκνων του, • η ένδειξη ότι πρόκειται για πολυκατοικία, • ο αριθμός παροχής ηλεκτρικού ρεύματος του ακινήτου κύριας κατοικίας, • η ταχυδρομική διεύθυνση που αντιστοιχεί στη συγκεκριμένη παροχή ηλεκτρικού ρεύματος, αν η κατοικία είναι ιδιόκτητη, ενοικιαζόμενη ή δωρεάν παραχωρούμενη, καθώς και ο Α.Φ.Μ. του εκμισθωτή ή του δωρεάν παραχωρούντος, • τα τετραγωνικά μέτρα κύριων χώρων της κύριας κατοικίας κατά τον χρόνο υποβολής της αίτησης, • το είδος του επιθυμητού προς επιδότηση καυσίμου θέρμανσης ή θερμικής ενέργειας, • τα στοιχεία επικοινωνίας του (διεύθυνση ηλεκτρονικού ταχυδρομείου, αριθμός κινητού ή και σταθερού τηλεφώνου). • Πριν από την οριστικοποίηση της αίτησης, θα πρέπει να έχει δηλωθεί ο αριθμός λογαριασμού ΙΒΑΝ, ο οποίος ανήκει στον δικαιούχο και στον οποίο επιθυμεί να πιστωθεί το ποσό του επιδόματος.",https://www.tovima.gr/wp-content/uploads/2022/11/11/thermansi-1.jpg,Οι αιτήσεις θα υποβάλλονται μέχρι τις 9 Δεκεμβρίου
https://www.tovima.gr/2022/10/30/society/kriti-vraxos-epese-se-enoikiazomena-domatia-mia-nekri/,Κρήτη: Βράχος έπεσε σε ενοικιαζόμενα δωμάτια – Μια νεκρή,30-10-2022,08:35,Κοινωνία,Newsroom,Ο 51χρονος πατέρας της οικογένειας απεγκλωβίστηκε εύκολα από το διαμέρισμα χωρίς να τραυματιστεί σοβαρά,"Τραγωδία σημειώθηκε στην Κρήτη με μια γυναίκα από την Λιθουανία νεκρή και ένα αγόρι 9 ετών τραυματισμένο στα άκρα.Ένας βράχος καταπλάκωσε ενοικιαζόμενα δωμάτια, οδηγώντας στο θάνατο μια γυναίκα!Τέσσερις ώρες κράτησε η επιχείρηση απεγκλωβισμούΌπως μεταδίδει το radiolasithi.gr λίγο μετά τις 12 τη νύχτα ένας πολύ μεγάλος βράχος αποκολλήθηκε από την πλαγιά του βουνού και έπεσε πάνω σε συγκρότημα ενοικιαζόμενων δωματίων κοντά στην παραλία.Αποτέλεσμα ήταν να καταστραφούν ολοσχερώς δύο διαμερίσματα. Το ένα απ’ αυτά ήταν άδειο όμως στο άλλο έμενε μια οικογένεια από την Λιθουανία η οποία εγκλωβίστηκε στα συντρίμμια.Στο σημείο αρχικά βρέθηκαν δύο οχήματα και άνδρες από την ΠΥ Ιεράπετρας και στη συνέχεια κλήθηκαν πολύ μεγάλες δυνάμεις της Πυροσβεστικής (50 άνδρες με 20 οχήματα) από άλλα σημεία της Κρήτης, διασώστες της ΕΜΑΚ,ΕΚΑΒ και πολλοί εθελοντές από τον Ερυθρό Σταυρό, τη Λέσχη Τετρακίνησης κ.α.Ο 51χρονος πατέρας της οικογένειας απεγκλωβίστηκε εύκολα από το διαμέρισμα χωρίς να τραυματιστεί σοβαρά, όμως το 9χρονο αγόρι είχε καταπλακωθεί από τα συντρίμμια και χρειάστηκε μεγάλη προσπάθεια για να απεγκλωβιστεί αφού το πόδι του είχε «κολλήσει» μέσα στα χαλάσματα.Την ίδια στιγμή η 45χρονη μητέρα δεν είχε βρεθεί πουθενά και εκεί επικεντρώθηκαν οι έρευνες.Μετά από πολύ μεγάλη προσπάθεια σκάβοντας για περίπου 4 ώρες μέσα στα συντρίμμια η 45χρονη βρέθηκε νεκρή αφού πρώτα οι πυροσβέστες και οι άλλες δυνάμεις είχαν φτάσει σε βάθος περίπου 1,5 μέτρου από τη σωρό των χαλασμάτων.Περνούσαν το τελευταίο τους βράδυ στην ΚρήτηΤο 9 χρονο αγόρι μεταφέρθηκε από το ΕΚΑΒ στο Νοσοκομείο Ιεράπετρας και σύμφωνα με τις πρώτες πληροφορίες παρά τον τραυματισμό του δεν υπάρχουν φόβοι για τη ζωή του.Η επιχείρηση της Πυροσβεστικής ήταν πολύ μεγάλο και το στοίχημα το ίδιο να απεγκλωβιστεί σώο μέσα από τα συντρίμμια το παιδί της οικογένειας που επίσης είχε εγκλωβιστεί.Σε εξέλιξη επιχείρηση για τον εντοπισμό γυναίκας σε χώρο ξενοδοχείου, τμήμα του οποίου κατέρρευσε στην Αγία Φωτιά Λασιθίου Κρήτης, ενώ τραυματισμένος απεγκλωβίστηκε ένας ανήλικος. Επιχειρούν 18 #πυροσβέστες με 6 οχήματα ενώ μεταβαίνουν 23 ακόμη πυροσβέστες με 8 οχήματα.— Πυροσβεστικό Σώμα (@pyrosvestiki) October 29, 2022 Σύμφωνα με την ΕΡΤ, ήταν το τελευταίο βράδυ που διέμενε στο συγκεκριμένο κατάλυμα η οικογένεια.Οι δηλώσεις του Γιώργου Τσικαλάκη, Διοικητή Πυροσβεστικών Υπηρεσιών Κρήτης:  Οι πρώτες πληροφορίες μιλούν για κατολίσθηση συστάδας πετρωμάτων από βραχώδη λόφο που δεσπόζει στην περιοχή.Την ίδια ώρα ανήσυχοι είναι οι κάτοικοι μετά το περιστατικό, καθώς αρκετοί βράχοι κρέμονται πάνω από καταλύματα, αλλά και τον επαρχιακό δρόμο με τον κίνδυνο κατολίσθησης ορατό.",https://www.tovima.gr/wp-content/uploads/2022/10/30/tragodia-agia-fotia2.jpg,Ο 51χρονος πατέρας της οικογένειας απεγκλωβίστηκε εύκολα από το διαμέρισμα χωρίς να τραυματιστεί σοβαρά
https://www.tovima.gr/2022/09/18/finance/foititiki-stegi-sta-ypsi-ta-enoikia-ligotera-diamerismata/,"Φοιτητική στέγη: Στα ύψη τα ενοίκια,  λιγότερα διαμερίσματα",18-09-2022,11:33,Οικονομία,Newsroom,Τι λένε για τις εξαγγελίες του Πρωθυπουργού,"Για την κατακόρυφη αύξηση στις τιμές των ενοικίων αλλά και για τα προβλήματα που αντιμετωπίζουν οι φοιτητές ως προς την εύρεση κατοικίας, μίλησε σήμερα στο MEGA o Γιάννης Ρεβύθης, μέλος του ΔΣ της Ομοσπονδίας Μεσιτών Ελλάδος.Ο κ. Ρεβύθης μίλησε για τις τιμές των ενοικίων που έχουν εκτοξευθεί και η ενοικίαση σπιτιού προκαλεί «πονοκέφαλο».Διαβάστε επίσης: Φοιτητική ζωή 2022: Oι προκλήσεις, οι προσφορές, τα στέκια«Περιμένουμε διευκρινίσεις μετά τις εξαγγελίες του Πρωθυπουργού»«Εμείς προτείνουμε στους πελάτες μας, ακόμα και στους φοιτητές, να αγοράσουν ένα σπίτι και να το αποπληρώνουν για 3-5 χρόνια, όσο ο φοιτητής φοιτά και αργότερα να κάνει την απόσβεσή του. Και εάν το πουλήσει αργότερα, και να κερδίσει κάτι από την υπεραξία και να μην έχει πρόβλημα στην εξεύρεση κατοικίας», ανέφερε αρχικά.Τι αλλάζει στο φοιτητικό επίδομα στέγηςΓια το «εάν υπάρχουν σπίτια προς ενοικίαση, ο κ. Ρεβύθης είπε πως, «υπάρχουν σπίτια, οι πολίτες μπορούν να απευθυνθούν σε μεσιτικά γραφεία, και να τηρούν τις νόμιμες διαδικασίες, πάντα με τον ιδιοκτήτη ή τον πληρεξούσιο δικηγόρο. Πάντα να βλέπουν τα σπίτια με το φως της ημέρας και όχι βράδυ, να ρωτούν για τα κοινόχρηστα και το σημαντικό είναι ότι υπάρχουν σπίτια και δεν χρειάζεται να είναι έξω από την πύλη του εκπαιδευτικού ιδρύματος, ας είναι και λίγο πιο μακριά».«Στις εξαγγελίες του πρωθυπουργού που είδαμε με καλό μάτι αλλά περιμένουμε τις διευκρινίσεις από τα αρμόδια υπουργεία, είδαμε πως ανακαινίζουν χιλιάδες φοιτητικές κατοικίες αλλά θα κατασκευαστούν κιόλας. Είναι σημαντικές αυτές οι αλλαγές, καθώς και ο αναπτυξιακός νόμος», κατέληξε.",https://www.tovima.gr/wp-content/uploads/2022/09/18/enoikia-600x343-600x343.jpg,Τι λένε για τις εξαγγελίες του Πρωθυπουργού
https://www.tovima.gr/2022/08/27/society/aleksandroupoli-eksapatisan-24xroni-meso-aggelias-gia-enoikiasi-spitiou/,,,,,,,,,
https://www.tovima.gr/2022/08/09/finance/germania-ypo-piesi-20-ekatommyria-enoikiastes/,Γερμανία: Υπό πίεση 20 εκατομμύρια ενοικιαστές,09-08-2022,13:10,Οικονομία,Newsroom,Αυτό αναμένει η Ένωση Γερμανών Ενοικιαστών για τον χειμώνα που προμηνύεται δύσκολος εξαιτίας της έκρηξης στο κόστος θέρμανσης. «Χειμώνα οργής» φοβάται η Υπηρεσία Προστασίας του Συντάγματος,"Η ενεργειακή κρίση στη Γερμανία επηρεάζει και τον τομέα της στέγασης. O επικεφαλής της Ένωσης Ενοικιαστών Λούκας Ζιμπενκότεν προειδοποιεί μέσω συνέντευξης στη γερμανική ραδιοφωνία DLF για σοβαρές συνέπειες για τους ενοικιαστές  εξαιτίας των αυξήσεων και στα ενοίκια τον επικείμενο χειμώνα.Το αυξημένο κόστος θέρμανσης εκτινάσσει ενοίκια και κοινόχρησταΣύμφωνα με τον Ζιμπενκότεν υπολογίζεται ότι πάνω από 20.000.000 ενοικιαστές στη Γερμανία ενδέχεται να βρεθούν υπό οικονομική πίεση διότι θα δυσκολευθούν να πληρώσουν το αυξημένο ενοίκιο εξαιτίας των αυξήσεων τόσο στο κόστος θέρμανσης όσο και στα κοινόχρηστα. Για τον λόγο αυτό η Ένωση Γερμανών Ενοικιαστών ζητά καλύτερη προστασία των ενοικιαστών από ενδεχόμενες εξώσεις αλλά και ελαστικότητα στις πληρωμές οφειλών προς τους ιδιοκτήτες πχ. των κοινόχρηστων, τα οποία στη Γερμανία είναι συνήθως υψηλά.Οι παρεμβάσεις του επικεφαλής της Ένωσης Ενοικιαστών είναι συχνές τις τελευταίες μέρες, ενδεικτικό της διάχυτης ανησυχίας. Ο ίδιος μάλιστα ζητά επανεξέταση των όρων παροχής βοηθημάτων στέγασης. «Θα πρέπει να αυξήσουμε σημαντικά το εισοδηματικό όριο για τους ανθρώπους που θέλουν να ζητήσουν στεγαστικό βοήθημα» αναφέρει μέσω της εφημερίδας Tagesspiegel, προσδιορίζοντας το όριο αυτό για ένα γερμανικό νοικοκυριό στα 5.000 ευρώ τον μήνα.«Χειμώνας οργής»Οι Querdenker διαδήλωναν συχνά για τον κορωνοϊό. Τώρα για ενέργεια και πληθωρισμό;Στο μεταξύ αίσθηση προκαλούν χθεσινές δηλώσεις στη Welt am Sonntag του Γιεργκ Μύλερ, επικεφαλής της Υπηρεσίας Προστασίας του Συντάγματος στο κρατίδιο του Βρανδεμβούργου – υπηρεσία που ανήκει στις γερμανικές μυστικές υπηρεσίες – ο οποίος προειδοποιεί για έξαρση της βίας τον χειμώνα.«Οι εξτρεμιστές ονειρεύονται έναν χειμώνα οργής» ανέφερε χαρακτηριστικά τονίζοντας ότι ακραίοι κύκλοι ενδέχεται να εκμεταλλευθούν την ενεργειακή κρίση και τον υψηλό πληθωρισμό «για τους δικούς τους σκοπούς κατά του κράτους».Στο ίδιο μήκος κύματος κινείται και η υπ. Εσωτερικών Νάνσι Φέζερ, η οποία μιλώντας στην ίδια εφημερίδα, επισημαίνει ότι «οι εχθροί της δημοκρατίας περιμένουν ακριβώς αυτό, να εκμεταλλευθούν τις κρίσεις για να διαδώσουν τις φαντασιώσεις τους περί καταστροφής, φόβου και αβεβαιότητας». Στο επίκεντρο αντίστοιχων εκδηλώσεων κοινωνικής βίας πάντως οι γερμανικές αρχές αναμένουν να βρεθεί εκ νέου το λεγόμενο κίνημα των «Querdenker», ένα κράμα οπαδών θεωριών συνομωσίας, ακροδεξιών και αρνητών της πανδημίας.Την ίδια ώρα ο νέος συμπρόεδρος της Αριστεράς Μάρτιν Σίρντεβαν προειδοποιεί επίσης για κοινωνική αναταραχή προσεχώς στη Γερμανία. Η ενεργειακή φτώχεια, μαζί με τον υψηλό πληθωρισμό, μπορεί να οδηγήσουν σε μια πρωτοφανή κατάσταση για τη Γερμανία, όπου οι άνθρωποι δεν θα μπορούν να πληρώσουν για τα καθημερινά τρόφιμα, εκτιμά κάνοντας μάλιστα λόγο για μια «κρίση της δημοκρατίας», ενώπιον της οποίας βρίσκεται ήδη η Γερμανία.Δήμητρα Κυρανούδη, Βερολίνο",https://www.tovima.gr/wp-content/uploads/2022/08/09/60643059_303.jpg,Αυτό αναμένει η Ένωση Γερμανών Ενοικιαστών για τον χειμώνα που προμηνύεται δύσκολος εξαιτίας της έκρηξης στο κόστος θέρμανσης. «Χειμώνα οργής» φοβάται η Υπηρεσία Προστασίας του Συντάγματος
